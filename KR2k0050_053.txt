# -*- mode: mandoku-view; -*-
#+TITLE: 陝西通志
#+DATE: 2015-08-24 22:42:36.479075
#+PROPERTY: ID KR2k0050
#+PROPERTY: BASEEDITION WYG    
#+PROPERTY: JUAN 卷五十三
<pb:KR2k0050_WYG_053-1a>¶
欽定四庫全書¶
　陜西通志巻五十三¶
　　名宦四(令長/)¶
漢¶
胡建字子孟河東人孝武天漢中為渭城令治甚有聲¶
　値昭帝幼皇后父上官將軍安與帝姊葢主私夫丁¶
　外人相善外人驕恣怨故京兆尹樊福使客射殺之¶
　客藏公主廬建將吏卒圍捕葢主聞之多從奴客徃¶
<pb:KR2k0050_WYG_053-1b>¶
　犇射追吏吏散走主使僕射劾渭城令㳺徼傷主家¶
　奴建報無它坐葢主怒使人上書告建侵辱長公主¶
　射甲舍門知吏賊傷奴辟報故不窮審大將軍霍光¶
　寢其奏後光病上官氏代聽事下吏捕建建自殺吏¶
　民稱寃至今渭城立其祠(漢書/本傳)¶
魏相字弱翁濟陰定陶人徙平陵舉賢良以對䇿高第¶
　為茂陵令御史大夫桑𢎞羊客詐稱御史止傳丞不¶
　以時謁客怒縛丞相疑其有姦收捕案致其罪論棄¶
<pb:KR2k0050_WYG_053-2a>¶
　客市茂陵大治(漢書/本傳)¶
龔勝楚人舉茂才為重泉令病去官大司空何武執金¶
　吾閻崇薦勝哀帝聞其名徵為諫大夫(漢書/本傳)¶
轅豐建始間為長安令治有能名擢司𨽻校尉(舊/志)¶
蔡勲陳留圉人平帝時為郿令王莽遣人授厭戎連帥¶
　勲仰天歎曰吾䇿名漢室死歸其正豈可事二姓哉¶
　遂攜家屬逃入深山(續文獻/通考)¶
韓棱字伯師潁川舞陽人為下邽令視事未周吏人愛¶
<pb:KR2k0050_WYG_053-2b>¶
　慕時隣縣皆雹傷禾棱界獨無(漢/紀)¶
鄭興字少贛河南開封人建武九年左轉蓮勺令時郡¶
　縣荒殘興方欲築城郭修禮教以化之會以事免遂¶
　不復仕(後漢書/本傳)¶
孔僖字仲和魯人元和二年拜臨晉令崔駰以家林筮¶
　之謂為不吉止僖曰子盍辭乎僖曰學不為人仕不¶
　擇官吉凶由已而由卜乎在縣三年卒(後漢書/本傳)¶
楊琳為茂陵令比縣連歳蝗災曲折不入茂陵(耆舊/傳)¶
<pb:KR2k0050_WYG_053-3a>¶
景毅字交堅梓潼人司徒舉治劇為高陵令立文學以¶
　禮讓化民(梓潼士/女志)¶
段熲字紀明武威姑臧人好古學舉孝廉為憲陵園丞¶
　陽陵令所在有能政(後漢書/本傳)¶
嚴遵長安令治政嚴明遷揚州刺史當遷民遮道止之¶
　凡三遷輒不得行(四川/通志)¶
王阜世公為重泉令吏民向化鸞止學館阜使授官掾¶
　公沙疊為張雅樂擊磬鸞乃舉足垂翅應聲而舞(路/史)¶
<pb:KR2k0050_WYG_053-3b>¶
　(餘/論)¶
王忳字少林廣漢新都人舉茂才除郿令到官至斄亭¶
　亭長曰亭有鬼數殺過客不可宿也忳即入亭止宿¶
　夜中聞有女子稱寃聲忳曰有枉狀可前求理女子¶
　曰無衣不敢進忳便投衣與之女子前訴曰妾夫為¶
　涪令之官過宿此亭亭長無狀枉殺妾家十餘口埋¶
　樓下悉盗取財貨忳問亭長姓名女子曰即今門下¶
　游徼者也忳曰當為汝理此寃勿復殺良善也因解¶
<pb:KR2k0050_WYG_053-4a>¶
　衣於地忽然不見明旦召游徼詰問具服罪即收繫¶
　及同謀十餘人悉伏辜遣吏送其喪歸鄉里亭遂清¶
　安(後漢書/本傳)¶
任頵永和間郃陽令時東西羌㓂隴西掠關中殺長吏¶
　頵追擊戰死(馬/志)¶
曹全字景完敦煌人建寧二年舉孝廉除郎中遷右扶¶
　風槐里令遭同產弟憂棄官光和六年復舉孝廉拜¶
　郃陽令存慰高年撫育鰥寡以家錢糴米粟賜&KR3791;盲¶
<pb:KR2k0050_WYG_053-4b>¶
　大女桃婓等合匕首藥神明膏與有疾者咸瘳百姓¶
　襁負及者如雲戢治牆屋市肆列陳風雨時節歳獲¶
　豐年縣前遭白茆谷水災興造城郭開南寺門承望¶
　華嶽鄉明而治廣聽事官舍廷曹廊閣費不出民役¶
　不干時門下掾王猷等刋石紀功(漢郃陽令/曹景完碑)¶
賈琮字孟堅東郡聊城人舉孝廉再遷為京兆令有政¶
　理迹(後漢書/本傳)¶
袁遺字伯業紹從兄為長安令河間張超嘗薦遺於太¶
<pb:KR2k0050_WYG_053-5a>¶
　尉朱雋稱遺有冠世之懿幹時之量(三國志/本紀注)¶
魏¶
倉慈字孝仁淮南人黃初末為長安令清約有方吏民¶
　畏而愛之(三國志/本傳)¶
晉¶
杜軫字超宗成都人除池陽令為雍州十一郡最百姓¶
　生為立祠得罪者無怨言(晉書/本傳)¶
諸葛京亮孫隨才署吏後為郿令(晉泰始/起居注)尚書僕射山¶
<pb:KR2k0050_WYG_053-5b>¶
　濤啓事曰郿令諸葛京祖父亮遇漢亂分隔父子在¶
　蜀雖不達天命要為盡心所事京治郿復有稱臣以¶
　為宜以補東宫舍人以副梁益之論京位至廣州刺¶
　史(三國志諸/葛亮傳附)¶
張輔字世偉南陽西鄂人初補藍田令不為豪強所屈¶
　時彊弩將軍龎宗西州大姓䕶軍張浚宗婦族也僮¶
　僕放縱為百姓所患輔繩之殺其二奴又奪宗田二¶
　百餘頃以給貧户一縣稱之(晉書/本傳)¶
<pb:KR2k0050_WYG_053-6a>¶
北魏¶
宋稚字季豫敦煌人景明二年拜白水縣令在縣十一¶
　年頗得民和(魏書宋/繇傳)¶
常景字永昌河内人延昌初元萇為雍州刺史景除錄¶
　事㕘軍帶長安令甚有惠政民吏稱之(魏書/本傳)¶
北周¶
張仁藴武帝時為醴泉令有徳政碑(金石/集)¶
隋¶
<pb:KR2k0050_WYG_053-6b>¶
房恭懿字慎言洛陽人性沈深有局量達於從政開皇¶
　初吏部尚書蘇威薦之授新豐令政為三輔之最上¶
　聞而嘉之賜物四百段恭懿以所得分給窮乏復賜¶
　米三百石恭懿又以賑貧人上聞而止之時雍州諸¶
　縣令每朔朝謁上見恭懿必呼至榻前訪以理人之¶
　術(隋書/本傳)¶
敬肅字𢎞儉蒲坂人開皇初為安陵令有能名(北史/本傳)¶
王伽河間章武人開皇末為雍令政有能名(隋書/本傳)¶
<pb:KR2k0050_WYG_053-7a>¶
劉子翊彭城叢亭里人剛謇有吏幹為新豐令有能名¶
　(北史/本傳)¶
高世衡渤海人櫟陽令有恩惠大業之末長吏多贓汙¶
　衡清節逾勵風教大洽獄無繫囚為吏人所稱(隋書/魏徳)¶
　(深/傳)¶
房彥謙字孝衞清河人大業九年監扶餘道軍隋政漸¶
　亂朝廷靡然變節彥謙直道守常介然孤立為執政¶
　者所嫉出為涇陽令未幾終於官時年六十七彥謙¶
<pb:KR2k0050_WYG_053-7b>¶
　前後居官所得俸祿皆以周䘏親友家無餘財車服¶
　噐用務存素儉雖致屢空怡然自得嘗從容獨笑顧¶
　謂其子元齡曰人皆因祿富我獨以官貧所遺子孫¶
　在於清白耳(隋書/本傳)¶
唐¶
王甫武徳初為醴泉令有善政賜帛五十段賞之(冊府/元龜)¶
楊徳幹萬年令高宗朝有宦官恃寵放鷂不避人禾稼¶
　徳幹杖之二十悉拔去鷂頭宦者涕泣袒背以示帝¶
<pb:KR2k0050_WYG_053-8a>¶
　帝曰情知此漢獰何須犯他百姓(世説/新語)¶
郎餘慶定州新樂人為吏清而刻於法高宗時為萬年¶
　令道無拾遺累遷御史中丞(唐書郎/餘慶傳)¶
李嗣真字承胄趙州柏人人調露中為始平令風化大¶
　行(唐書/本傳)¶
薛訥絳州龍門人遷藍田令富民倪氏訟息錢於肅政¶
　臺中丞來俊臣受賕發義倉粟數十斛賞之訥曰義¶
　倉本備水旱安可私一家報上不與(唐書薛/仁貴傳)¶
<pb:KR2k0050_WYG_053-8b>¶
虞獻武后時歴文昌左丞為來俊臣所陷出為西鄉令¶
　盡心邑事不以左遷介意(賈/志)¶
李令質萬年令有富人同行盜繫而按之駙馬韋擢䇿¶
　馬入縣救盜者令質不從擢乃譖之於中宗中宗怒¶
　臨軒召見令質奏曰臣必以韋擢與盜非親非故當¶
　以貨求耳臣豈不懼權勢但申陛下法死無所恨中¶
　宗怒解乃釋之朝列賀之曰設以獲譴流於嶺南亦¶
　為幸也(大唐/新語)¶
<pb:KR2k0050_WYG_053-9a>¶
姜晦上邽人高陵令治有聲遷長安令人畏愛之(唐書/姜謩)¶
　(傳/)¶
張敦江浦人自諸暨令轉重泉令民咸悦其化(蒲城/縣志)¶
韓遼咸陽令治興成渠渠當咸陽右十八里左直永豐¶
　倉秦漢故漕渠成起咸陽抵潼關三百里無車輓勞¶
　則轅下牛盡可耕永利秦中矣(唐書李/石傳)¶
韋濟鄭州陽武人開元初擢醴泉令修飭政事有治稱¶
　終馮翊太守(唐書韋/思謙傳)¶
<pb:KR2k0050_WYG_053-9b>¶
崔皎長安令邠王守禮部曲數軰盜馬府縣莫敢言者¶
　皎設法擒捕羣奴潛匿王家皎命就擒之奴懼盡縊¶
　殺懸於街樹境内肅然(大唐/新語)¶
盧奕滑州黃門監懐慎少子天寶初為鄠令所治稱最¶
　(唐書/本傳)¶
薛播河中寶鼎人開元天寶間擢進士第授武功萬年¶
　令温敏而裕與人交有常李棲筠常衮崔祐甫並器¶
　之(唐書/本傳)¶
<pb:KR2k0050_WYG_053-10a>¶
蔣沇萊州膠水人乾元中歴盩厔咸陽高陵令美政流¶
　行長老紀焉郭子儀軍出其縣敕麾下曰蔣沇賢令¶
　供億當有素得蔬飯足矣毋撓其清也遷長安令(唐/書)¶
　(蔣欽/緒傳)¶
房武盩厔令吏民思之(氏族/大全)人稱其幼為良子弟老為¶
　賢父兄(舊/志)¶
裴均河東人盩厔令蒞政寛平人被其徳(馬/志)¶
房啟河南人始為鳯翔府參軍尚少人吏望見咸曰真¶
<pb:KR2k0050_WYG_053-10b>¶
　房太尉家子孫轉澄城丞益自飭理同官憚伏遷萬¶
　年令果辨敏絶(賈/志)¶
梁鎮(昭應/縣令)李國楨者以術士顯廣徳初請度昭應南山¶
　作天華上宫露臺大地婆父祠并三皇道君太古天¶
　皇中古伏羲女媧等各為堂皇給百户掃除從之乃¶
　除地課工方歳饑人不堪命鎮上疏切諫以為有七¶
　不可即劾國楨等動衆則得人興工則獲利祭祀則¶
　受祚主執則市權人神胥怨災孽並至臣昨受命有¶
<pb:KR2k0050_WYG_053-11a>¶
　所安輯陛下許以權宜今所興造臣謹以便宜悉停¶
　帝從之(唐書王/璵傳)¶
鄭叔敖滎陽人貞元元年授長安尉後宰澄城吏民信¶
　服訟簡役均人和歳稔民思慕之立石以識云(賈/志)¶
韋滌涇陽令貞元二年以滌起復饒州刺史滌理涇陽¶
　有政績故擢焉(冊府/元龜)¶
胡珦字潤博舉進士上第貞元十一年為奉先令以治¶
　辦遷膳部郎中(馬/志)¶
<pb:KR2k0050_WYG_053-11b>¶
馮伉魏州元城人徙貫京兆第五經宏辭調長安尉三¶
　遷膳部員外於是醴泉令缺宰相高選徳宗曰前使¶
　澤潞不受幣者其人清可用也遂以授伉縣多嚚猾¶
　數犯法伉為著諭䝉書十四篇大抵勸之務農進學¶
　而教以忠孝鄉鄉授之使轉相教督居七年韋渠牟¶
　薦為給事中(唐書/本傳)¶
韋紳卿涇陽令破豪家水碾利民田萬餘頃(馬/志)¶
武元衡字伯蒼武后族曾孫舉進士累為華原令畿輔¶
<pb:KR2k0050_WYG_053-12a>¶
　鎮軍督將皆驕横撓政元衡移疾去徳宗欽其才召¶
　拜比部員外郎(唐書/本傳)¶
薛珏字温如河中寶鼎人累遷乾陵臺令終歳以清白¶
　聞課第一改昭應令人請立石紀徳珏固讓(唐書/本傳)¶
裴寰之下邽令元和間毎歳冬以鷹犬出近畿習狩謂¶
　之外按宣徽院供奉官為其使令徒衆數百恃恩恣¶
　横郡邑皆厚禮迎犒之恣其所便止舍私邸百姓畏¶
　如冦盗每留旬月方更其所是年冬行次下邽寰之¶
<pb:KR2k0050_WYG_053-12b>¶
　但據文供饋使處公館杜其侵擾使者歸譖寰之有¶
　慢言帝大怒將以不敬論裴度抗陳其事翼日釋之¶
　仍令視事(冊府/元龜)¶
王正雅字光謙幷州晉陽人擢進士累遷萬年令威震¶
　豪彊(唐書王/翊傳)穆宗時京邑號為難理正雅抑強扶弱¶
　政甚有聲會栁公綽為京兆尹於帝前褒稱帝命以¶
　緋衣銀章就縣宣賜遷户部郎中(冊府/元龜)¶
劉仁師彭城人長慶間為高陵縣令有籌畫歴尹劇縣¶
<pb:KR2k0050_WYG_053-13a>¶
　皆以能事見陟既令高陵初涇水東行注渠釃而為¶
　三以沃關中後或壅遏不行仁師同主簿譚孺直為¶
　民更水道杜私竇以成四渠民遂名渠曰劉公堰劉¶
　禹錫有碑記(馬/志)¶
李行言涇陽令大中八年秋九月上獵苑北遇樵夫問¶
　其縣曰涇陽人也令為誰曰李行言為政如何曰性¶
　執有強盜數人匿軍家索之竟不與盡殺之上歸帖¶
　其名於寢殿之柱十月除海州刺史入謝上賜之金¶
<pb:KR2k0050_WYG_053-13b>¶
　紫取帖示之(通/鑑)¶
崔希高仁孝友悌遷馮翊令貧乏荷其仁恤時有雲氣¶
　如葢當其㕔事須臾五色錯雜遍於州郭狀聞勅編¶
　入史(大唐/新語)¶
李君奭醴泉令大中九年春二月上校獵城西漸入渭¶
　水見父老一二十人於村佛祠設齋上問之父老曰¶
　臣醴泉縣百姓本縣令李君奭有異政考秩已滿百¶
　姓借留詣府乞未替兼此祈佛力也上還宫於御扆¶
<pb:KR2k0050_WYG_053-14a>¶
　上大書君奭名中書兩擬醴泉令上皆抹去之踰歳¶
　以懐州刺史闕請用人御筆曰醴泉令李君奭可懐¶
　州刺史莫測也君奭中謝宸㫖奬勵始聞其事(東觀/奏記)¶
李頻字徳新壽昌人擢進士第遷武功令畿民多籍神¶
　策軍吏不敢繩以法頻至神策士尚君慶逋賦六年¶
　不送悍然出入閭里頻宻擿比伍與競君慶叩縣廷¶
　質頻即械送獄盡條宿惡請於尹殺之督所負無少¶
　貸豪猾大驚屛息奉法縣大治有六門堰者廞廢百¶
<pb:KR2k0050_WYG_053-14b>¶
　五十年方歳饑頻發官廥庸民浚渠按故道厮水溉¶
　田榖以大稔懿宗嘉之賜緋衣銀魚(唐書/本傳)¶
林慎思字處中莆田人歴興平尉為萬年縣令㑹黄巢¶
　䧟長安迫以偽祿不屈罵賊死(賈/志)¶
李康漢陰令黄巢亂僖宗廣明元年出幸興元道中無¶
　供膳康以騾負糗糧數百䭾獻之從行宫眷軍士始¶
　得食(舊/志)¶
張松壽為長安令時昆明池側有刼殺奉敕十日内須¶
<pb:KR2k0050_WYG_053-15a>¶
　獲賊松壽至行刼處尋蹤緒見一老婆子樹下賣食¶
　以從騎䭾入縣供以酒食經三日還以馬送舊坐處¶
　令一腹心人看有人共婆語即以捉來須臾一人來¶
　問明府若何為推遂即被布衫籠頭送縣一問具承¶
　贓並獲時人以為神功(朝野/僉載)¶
宋¶
何承裕晉天福進士為盩厔咸陽二縣令為治清而不¶
　煩民頗安焉每覽牒訴戲判以喻曲直訴者多心服¶
<pb:KR2k0050_WYG_053-15b>¶
　引去開寶三年自涇陽令累知商州(宋史趙/鄰幾傳)¶
陳省華字善則閬中人累遷櫟陽令縣之鄭白渠為隣¶
　邑強族所據省華盡去壅遏水利均及民皆頼之(宋/史)¶
　(陳堯/佐傳)¶
馬元方字景山濮州鄄城人淳化三年進士及第知萬¶
　年縣諸將討李繼遷關輔轉餉踰瀚海多失亡獨元¶
　方所部全十九以勞遷(宋史/本傳)¶
蔡黃裳字叔文晉江人大中祥符初第進士知鳯翔府¶
<pb:KR2k0050_WYG_053-16a>¶
　虢縣郡守有親校招權受金者黃裳置之於法一府¶
　皆驚(萬姓/統譜)¶
張及舉進士為殿中丞祥符中出為武功令有政績喜¶
　文學及慕姚武功之為人於是刻姚武功縣居諸詩¶
　四十餘首於石(馬/志)¶
張龜年富平令明道二年秋七月丁丑詔知耀州富平¶
　縣事張龜年增秩再任以其治行風告天下(宋史仁/宗本紀)¶
种世衡字仲平洛陽人嘗知涇陽縣里胥王知謙以姦¶
<pb:KR2k0050_WYG_053-16b>¶
　利事敗法當徙遁去北郊赦輒出世衡曰送府則會¶
　赦杖其脊而請罪於府知府李詰奏釋之通判鳯州¶
　州將王䝉正章獻后婣家也所為不法嘗干世衡以¶
　私不聽䝉正怒乃誘知謙訟寃而隂助之世衡坐流¶
　竇州龍圖學士李紘為辨其誣除鄜州判官西邊用¶
　兵守備不足世衡建言延安東北二百里有故寛州¶
　請因其廢壘而興之以當冦衝朝廷從之命董其役¶
　夏人屢出争世衡且戰且城之城成賜名清澗城遷¶
<pb:KR2k0050_WYG_053-17a>¶
　内殿崇班知城事開營田二千頃募商賈貸以本錢¶
　使通貨嬴其利城遂富實間出行部族慰勞部長或¶
　解與所服帶嘗會客飲有得敵情來告者即以飲器¶
　與之由是屬羌皆樂為用(宋史/本傳)世衡初至清澗城教¶
　吏民習射雖僧道婦人亦習之以銀為射的中者與¶
　之既而中者益多其銀重輕如故而的漸厚且小矣¶
　或争徭役優重亦使之射射中者得優處有過失亦¶
　使之射射中則釋之由是人人皆能射(記/聞)¶
<pb:KR2k0050_WYG_053-17b>¶
吳元亨字子正歴馮翊令馮翊華隂以漆沮為境中間¶
　洲上有美田民相與争之五十餘年吏不能决元亨¶
　檄華隂令㑹境上盡按兩鄉之籍徧履其田執度以¶
　度之皆得其實自是民不敢復争(司馬温/公集)¶
楊緯字文叔濟州任城人以皇祐五年明經中第徙鳯¶
　州梁泉縣令教民以孝弟力田為先守史千之不知¶
　其能嘗薦其錄事㕘軍張革等數人革呼同列詣千¶
　之言梁泉循吏而公不薦革等以為愧千之踧踖曰¶
<pb:KR2k0050_WYG_053-18a>¶
　吾過矣吾過矣因并薦之(雞肋/集)¶
黎公真嘉祐中甘泉知縣有仁政後去任民思之圖其¶
　像於學宫有贊其畧曰紀其本見諸竹帛傳其末覩¶
　乎丹青(馬/志)¶
穆衍字昌叔河内人徙河中第進士知淳化縣從韓絳¶
　宣撫陜西遇慶卒潰亂衍念母在耀亟謁歸信宿走¶
　七驛比至慶卒知衍名不敢近時諸郡捕賊兵糧糒¶
　無以給遂擅發常平倉且懼得罪衍曰饑之不恤則¶
<pb:KR2k0050_WYG_053-18b>¶
　吾兵將為慶卒矣考課為一路最(宋史/本傳)¶
朱革紹聖元年為高陵令始至摧抑兼并強梁束手踰¶
　年政成境内安堵初建宣聖廟暨儒學落成之後士¶
　知向學邑民大悦(馬/志)¶
趙茂曾洛陽人建中靖國元年知武功崇寧元年春始¶
　至官用法平恕三年治成百姓咸服(馬/志)¶
劉幹汶陽人大觀四年知武功臨政不茍行已治事以¶
　身為先士民徳之(賈/志)¶
<pb:KR2k0050_WYG_053-19a>¶
吳時字伸道卭州人舉進士知華州鄭縣轉運使檄州¶
　餫米五萬輸長安鄭獨當三萬時貽書使者曰會三¶
　萬斛之費以車則千五百乘以卒則五萬夫縣民可¶
　役者纔二百五十八户耳古者用師則贏糧以養兵¶
　無事則移兵以就食誠能移兵於華則前費可免華¶
　雍相去百六十里一旦欲用朝發而夕至矣使者從¶
　其言(宋史/本傳)¶
楊震字子發代州崞人知麟州建寧砦𢍆丹亡將鞠䩮¶
<pb:KR2k0050_WYG_053-19b>¶
　驅幽薊叛卒與夏人奚人圍建寧時城中守兵不滿¶
　百震與戰士約斬一級賞若干官帑竭繼以家人服¶
　珥吏士感激自奮越旬矢盡力乏城不守與子居中¶
　執中力戰没闔門俱喪詔贈武經郎諡恭毅(宋史/本傳)¶
孟通陽翟人為武功令以仁厚為治號得體修繕城郭¶
　官署學校不刑一人人趨事赴工唯恐不悦葢誠足¶
　感人也官至諫議大夫(賈/志)¶
高士徹開封人為武功令有治績遷監察御史(馬/志)¶
<pb:KR2k0050_WYG_053-20a>¶
康傑權知扶風縣與金將馮宣戰宣愛而欲招之奮曰¶
　吾今也當死於陣不能降敵宣殺之(宋吏彊/霓傳)¶
李伸知天興縣堅守不下城陷曰吾豈使敵殺我遂自¶
　殺(宋史彊/霓傳)¶
李沐字公澤為三水尹興滯補弊庶務修舉奸蠧一投¶
　於前灼見情偽哀死恤刑獄無寃繫激貪勵俗稱為¶
　清白邑民思之(馬/志)¶
李宗大梁人舉進士為鄠簿歴岐山武功令所至有政¶
<pb:KR2k0050_WYG_053-20b>¶
　聲後知慶陽(馬/志)¶
吕義山蘭谿人擢進士初為涇陽主簿遷知武功百姓¶
　親之(馬/志)¶
閻蒼舒太原人為城固縣令以禮義化民(馬/志)¶
薛可光字景孝河東人知城固縣有文學嘗率吏民拒¶
　冦興修水利民懐其徳名所築渠曰薛公渠(城固/縣志)¶
金¶
梁襄字公贊絳州人大定三年進士調耀州同官主簿¶
<pb:KR2k0050_WYG_053-21a>¶
　三遷邠州淳化令有善政(金史/本傳)¶
張翔字子翺淄川人大定間遷高陵令後為解鹽副使¶
　去高陵八年邑人曹璋率父老畫像構祠堂事之張¶
　建撰去思碑(馬/志)¶
李革字君美河津人大定二十五年進士遷韓城令同¶
　知州事納富商賂以歳課軍須配屬縣革獨不聽提¶
　刑司以為能遷河北東路轉運都勾判官(金史/本傳)¶
孔天監明昌間為郿令政事該博學問優長鑿渠灌溉¶
<pb:KR2k0050_WYG_053-21b>¶
　郿人賴之(賈/志)¶
艾元老字長卿大興人承安間任澄城知縣寛而能斷¶
　嚴而不苛興廢脩墜百事具舉前主簿馬炳亨物故¶
　遺六女一孫甫幼咸擇配而婚之秩滿百姓為立祠¶
　記石(賈/志)¶
王若虚字從之藁城人擢承安二年經義進士調鄜州¶
　錄事歴管城門山二縣令皆有惠政秩滿老幼攀送¶
　數日乃得行後轉延州刺史(金史/本傳)¶
<pb:KR2k0050_WYG_053-22a>¶
宋九嘉字飛卿夏津人至寧元年進士第歴藍田高陵¶
　扶風三水四縣令咸以能稱(金史/本傳)¶
張徳直字伯直平陽人貞祐三年進士釋褐新平簿辟¶
　藍田令秩滿父老詣行臺留再任去之日為立生祠¶
　(中州/集)藍田張徳直清慎才敏(金史王/浩傳)¶
李獻甫字欽用河中人興定五年進士歴咸陽簿辟行¶
　臺令史尋辟長安令京兆行臺所在供億甚繁獻甫¶
　處之常若有餘縣民賴之以安(金史/本傳)¶
<pb:KR2k0050_WYG_053-22b>¶
王浩由吏起身初辟涇陽令廉白為關輔第一時西臺¶
　檄州縣增植棗果督責嚴急民甚被擾浩獨無所問¶
　主司將坐之浩曰是縣所植已滿其數若欲增植必¶
　盜他人所有取彼置此未見其利其愛民多此類所¶
　在有善政民絲毫無所犯秦人為立生祠歳時思之¶
　初辟舉法行縣官多得人如咸寧令張天綱興平師¶
　䕫臨潼武天禎三原蕭邦傑皆清慎才敏極一時之¶
　選(金史/本傳)¶
<pb:KR2k0050_WYG_053-23a>¶
元¶
齊達勒為鄠縣達嚕噶齊莅政十二年政平訟理境内¶
　嘗產嘉禾瑞麥縣刻石為圖(馬/志)¶
楊朝列大定人大徳間為富平令首重民務勸課農桑¶
　諄諄以詩書古義誨諸士人愛戴之時關内多蝗獨¶
　不入富平境人以為徳政所召(賈/志)¶
李𢎞至大三年任汧陽知縣勤於政事杜絶私門勸課¶
　農桑導民以善(賈/志)¶
<pb:KR2k0050_WYG_053-23b>¶
荆茂字仲昌覃懐人為藍田尹民有兄弟争水磑者茂¶
　化諭之皆叩頭更讓而悔(賈/志)¶
蒲庸字時中鄜延人為城固縣令興利除害民懐其惠¶
　為立生祠於斗山之麓(馬/志)¶
安圖字成之燕山人為藍田縣達嚕噶齊號令明信吏¶
　民畏服(馬/志)¶
聿思敬晉寧人泰定初為清澗尹先是邑民以旱災逃¶
　徙者甚衆思敬招撫復業他郡之民皆賴之(舊/志)¶
<pb:KR2k0050_WYG_053-24a>¶
趙公諒臨潼人泰定初第進士為三原知縣有善政遺¶
　跡至今猶有存者官至工部尚書(賈/志)¶
辛榮扶風人至正間任本縣知縣為政有方勸民務本¶
　今入名宦祠(鳯翔/府志)¶
郭鈞字平叔至正間為郿令六事備具庶民樂業既去¶
　民立碑以紀徳(馬/志)¶
張玉字徳潤固始人至正中為蒲城令有文武才畧為¶
　政不事表暴不設防畛賦均訟簡時大軍縱掠民間¶
<pb:KR2k0050_WYG_053-24b>¶
　蹂躪旁邑玉脩保伍嚴警備軍不犯境民賴以安(賈/志)¶
朱春至正末為三原令明兵克奉元春謂其妻曰吾當¶
　以死報國妻曰君盡忠妾豈不能盡節俱投崖死(馬/志)¶
明¶
張三同南直吳縣人進士洪武初知白水草昧之初能¶
　相地宜從民便脩復城署定法令均徭賦民咸便之¶
　(白水/縣志)¶
嚴祀江南鳳陽人洪武初知武功臨事尚簡愛民以誠¶
<pb:KR2k0050_WYG_053-25a>¶
　官署學校與壇壝祠廟皆所創作(馬/志)¶
譚衍四川人洪武二年由舉人任石泉令當國家初造¶
　招集流移勸課農桑廉明愷悌一時殘民倚為慈母¶
　祀名宦(石泉/縣志)¶
張著洪武三年知膚施邑民頻年避兵竄匿山谷著招¶
　諭撫循修舉廢墜民始安輯嘗有鄒二者以不孝弟¶
　聞著招諭化之二遂改為孝子(馬/志)¶
許訢開封人舉孝廉洪武中鄠縣知縣修㕔宇興學校¶
<pb:KR2k0050_WYG_053-25b>¶
　撫民以惠措置得宜與正統間徐純並推賢令(舊/志)¶
張得先洪武中知富平時中原初定衆多艱食得先首¶
　建招福平臯頻陽永潤四鄉各社倉以贍貧乏民咸¶
　賴焉(賈/志)¶
陳榮祖洪武中知商縣時兵燹之餘縣治俱廢榮祖為¶
　政有方吏民畏服剏建祠宇壇壝百廢俱興(西安/府志)¶
李英字士竒河南祥符人舉人鳳翔府訓導立教嚴勤¶
　陞知朝邑至則樹良法剗夙弊庶政脩舉擢知乾州¶
<pb:KR2k0050_WYG_053-26a>¶
　卒於官先是朝邑歳旱春夏不雨英齋戒禱三日而¶
　甘雨降歳大稔又黃河水至濠城幾没英築堤捍水¶
　患乃息鹹地淤為沃壤英又親詣其地為之驗冊分¶
　撥俾豪強者弗得侵焉(賈/志)¶
鄒宗彛洪武時任清澗令時亂初平規制未備縣治學¶
　舍皆殫力創建加惠黎庶勞心撫字邑人頌甘棠者¶
　不衰(清澗/縣志)¶
陳鑑四川資江人洪武中以進士知清澗時天下初定¶
<pb:KR2k0050_WYG_053-26b>¶
　教化未行鑑勤撫字興學校民漸知禮義賢聲大起¶
　擢守霍州(清澗/縣志)¶
閻暠洪武末知長安時關中貧瘠暠以安養生息為己¶
　任惠愛及物化洽境内上嘉其績褒賚甚厚(賈/志)¶
尚英知寶雞奏本縣歳貢棉花棉布乞就本縣運赴漢¶
　州不必運布政司徒勞人力及陳倉東河等驛積草¶
　可二十餘年若將永樂九年草折鈔收支官民兩便¶
　從之(馬/志)¶
<pb:KR2k0050_WYG_053-27a>¶
葉壽江南高郵人監生永樂十六年知城固時税糧久¶
　逋民鬻子不能完壽奏除浮費撫貧民逺邇戴之(賈/志)¶
劉綱字文紀禹州人登進士敦確有幹局初為縣得府¶
　谷政教兼舉頌聲大著三年遷寧州(名山/藏)¶
楊聰字彥達雄縣人舉人正綂初知三原剛果有為事¶
　無壅滯九年秩滿保留陞正六品俸仍知縣事民為¶
　立碑(三原/縣志)¶
國璧武邑人監生正綂初知渭南為政仁恕有方以憂¶
<pb:KR2k0050_WYG_053-27b>¶
　去民泣送之後服闋渭民數百人赴闕奏求復任在¶
　渭九年徳政被民没世不忘(賈/志)¶
楊季琦交阯臨嘉人舉人正統初知澄城時聲教未融¶
　制度尚缺季琦至定法令布條約輕徭薄賦與民休¶
　息後陞延平府通判祀名宦(澄城/縣志)¶
張琦字鍾瀾山西安邑人正綂中舉人知高陵四年興¶
　利除害專以孝弟教人化洽境内琦天性忠廉剛正¶
　而儀貌蒼古人稱鐵臉病將死嚢無羨資丞欲啟庫¶
<pb:KR2k0050_WYG_053-28a>¶
　取耗金以贈琦曰此豈人所為哉吾有數子耕者力¶
　田讀者力書足矣即取其管鑰并符籍付丞而卒(賈/志)¶
徐純字徳善澧州人正綂中知鄠縣刑清訟簡興學愛¶
　民且寛猛適宜市獄不擾鄠令前推許訢後推徐純¶
　士民愛戴頌不絶口(賈/志)¶
高應舉大足人正綂中以監生知富平愷悌慈祥刑省¶
　政脩多所建置至於扶弱鋤強不少假借奸豪莫不¶
　望風屏迹(富平/縣志)¶
<pb:KR2k0050_WYG_053-28b>¶
張勉鉅野人正綂間由舉人知洵陽勤政愛民人盡悦¶
　服代之日百姓泣擁馬首遂家於洵(洵陽/縣志)¶
張璣文水人舉人正綂中知洛南廉恕公勤愛民若子¶
　九年秩滿百姓赴京保留加六品俸仍知縣事聲名¶
　甲於關西後貧不能歸里即邑居焉(賈/志)¶
魯玉字士潔四川涪州人正綂末知涇陽臨政廉謹深¶
　得民心保留再任前後二十餘年惠愛甚多(賈/志)¶
程章保定人景泰中監生任渭南知縣材幹剛果資性¶
<pb:KR2k0050_WYG_053-29a>¶
　明敏歴九年以成績遷平定州同知邑民思之弗忘¶
　(賈/志)¶
葢緩舉人景泰間知白水政教兼脩不畏強禦邑人追¶
　思之祀名宦(白水/縣志)¶
張傑字文英臨清人舉人知高陵明法令有幹材增修¶
　學宫縣署上下以能吏稱任滿去百姓泣留(賈/志)¶
郭敏北直寶坻人舉人天順五年知吳堡恩加良善威¶
　震豪強脩學均役勸農賑饑民思其徳(吳堡/縣志)¶
<pb:KR2k0050_WYG_053-29b>¶
王節號介菴河南太康人天順壬午舉人知盩厔縣為¶
　政外嚴内寛明法慎刑值歳歉閉糴節為立平糶法¶
　粟不騰貴民賴以安時倉廪空乏逾年積粟數千石¶
　為預備計鑿廣濟渠二十五里引水灌田若干頃更¶
　買田噐貨官牛給貧民耕種課生徒親為講解孀婦¶
　砥志者給米帛以示奬歳大旱流離入境者衆節日¶
　夜資給皆賴全活後卒於官百姓如喪慈母(賈/志)¶
周寧河南睢州人成化初舉人知渭南剛果明辨摘發¶
<pb:KR2k0050_WYG_053-30a>¶
　如神事無大小迎刃而解尤善治奸宄振廢興利遷¶
　河州知州去之日百姓遮道泣留數日不得行(馬/志)¶
李景繁字邦泰儀封人進士成化六年知三原縣慈祥¶
　愷悌政務脩舉間至民家勞來勤苦民咸愛戴及去¶
　任民立石頌徳(賈/志)¶
韓睿河南陜州人舉人知白水以服闋補任鄠縣時年¶
　已六十然嚴明剛斷人無敢犯之邑中無賴子懼走¶
　匿南山不出犴狴為空祀名宦(鄠縣/志)¶
<pb:KR2k0050_WYG_053-30b>¶
張俊汜縣人成化中知渭南有威惠人稱其性如烈火¶
　心如慈烏(馬/志)¶
撒俊字世美山西大同人貢士成化中知醴泉增築外¶
　城建立場市歴任九載剛方如一(賈/志)¶
王信字中孚北直順義人舉人授延川令延俗鷙獷信¶
　召其巨室戒諭不逾歳化洽俗變調知咸寧延民争¶
　擁車留之(賈/志)¶
婁鑑北直河間人成化間任延長令愛民如子親課農¶
<pb:KR2k0050_WYG_053-31a>¶
　桑治壇壝修文廟嘗夜出巡聞讀書紡績聲記而賞¶
　之朔朢集諸生明倫堂親為講授考課故門下多名¶
　士政聲日著萬厯中祀名宦(延長/縣志)¶
陳以忠南直無錫人舉人知寶雞持身清約敷政寛平¶
　勸民無相鬭争百姓化之幾稱無訟革弊興利有百¶
　世之澤祀名宦(寶雞/縣志)¶
丘俊河南汝寧人舉人成化間知西鄉才猷倜儻政務¶
　精勤縣治舊在蒿坪山之陽頻罹水患俊改建於今¶
<pb:KR2k0050_WYG_053-31b>¶
　治修金洋古堰水利永賴邑人立廟肖像祀名宦(漢/中)¶
　(府/志)¶
李春北直滿城人成化間知西鄉留心國本經營有方¶
　金洋堰遭水衝圮稻田失溉春設法重脩岸堤堅固¶
　民沐其惠肖像祀之入名宦(漢中/府志)¶
張大綸四川成都人舉人初任扶風諭轉漢隂令時縣¶
　治未備大綸剔蠧植善樹表範俗崇廣學舍增修公¶
　署疏月河開渠堰剏縣志邑政一新後陞徽州知州¶
<pb:KR2k0050_WYG_053-32a>¶
　民咸頌之(賈/志)¶
郝宗儒知商南修城池建軍營起集場興學校作士風¶
　民思不置(馬/志)¶
趙信平陽人成化丁酉以藍田令調任山陽閱歴險阻¶
　收拾獷悍士民懐之祀名宦(山陽/縣志)¶
楊隆大名人成化戊戌任山陽令時新集之衆頗難調¶
　度隆撫之以寛施之以恩講禮義明法令正名分期¶
　年上下交孚城池衙署學廟以次肇舉諸廢俱興百¶
<pb:KR2k0050_WYG_053-32b>¶
　姓子來雖勞不怨後慕其遺愛請祀之(山陽/縣志)¶
崔珣東阿人成化中知蒲城廉明有威時關中大饑人¶
　相食蒲境内獨攘竊屏跡以誣去民甚惜之(馬/志)¶
陳潤山東泗水人知武功有幹才成化中歳大饑民相¶
　食流移者十六七潤集父老豪傑垂涕告諭發倉以¶
　賑士民賴以活命萬計且治盜有法奸跡屏絶(武功/縣志)¶
劉志河内人成化間除武功知縣凡所施行務存長者¶
　民服其教嘗值歳旱聞太白靈湫身徃禱之雨隨至¶
<pb:KR2k0050_WYG_053-33a>¶
　百姓懽迎道左以萬計見雨來争以雨具授公公麾¶
　去曰此神貺我民者我何可䙝九年致仕老幼婦子¶
　扳號者不可勝數(懐慶/府志)¶
楊豫字素定北直清苑人舉人成化中知三水仁厚明¶
　敏值縣治新設累歳凶荒賑濟有方風俗丕變祀名¶
　宦(三水/縣志)¶
馬宗仁字本元北直新樂人恩貢知三水創修城垣門¶
　堞增修署舍法度森嚴(賈/志)¶
<pb:KR2k0050_WYG_053-33b>¶
張悌山西岢嵐人成化中知中部縣性嚴重誠心愛民¶
　任九載始終一節歳大歉人相食悌賑救有方盜賊¶
　屏息陞寧州知州民皆號泣不忍其去(賈/志)¶
劉潔山西沁源人成化中知中部性慈仁有大畧興滯¶
　補弊遷廟學衙署廣積倉儲遇凶年活民甚衆(賈/志)¶
張鶴修武人舉人知郃陽成化乙巳歳大祲鶴悉心賑¶
　救捐俸以助不給多所全活(郃陽/縣志)¶
楊輝山東曹州人監生成化末知興平值歳凶總攝五¶
<pb:KR2k0050_WYG_053-34a>¶
　縣事嚴明剛斷人不敢犯(馬/志)¶
王翼遼東人成化末知武功政尚寛易尊禮士夫焦上¶
　村逆旅主人陰殺旅人匿其貨置屍遍數井翼悉發¶
　治之時以為能(賈/志)¶
暢亨山西河津人進士任監察御史𢎞治初左遷涇陽¶
　令剛方明决未期年邑中大治開渠治水民尤賴之¶
　(賈/志)¶
宋學通字文淵湖廣永州人𢎞治初武功知縣性狷潔¶
<pb:KR2k0050_WYG_053-34b>¶
　言笑不茍謹飭奉法嘗曰政在去其所害興其所利¶
　他皆細故毋足校也有貴勢受賂囑脱罪人者學通¶
　弗聽曰上負邦典下負無辜如鬼神何竟論去居九¶
　年以誣罷(賈/志)¶
何亮山東登州衞人湖廣進士𢎞治中咸寧知縣平易¶
　近人清白自愛縣俗婚姻尚財亮諭以禮士民負弗¶
　娶者與之娶貧弗塟者與之塟風俗為變擢給事中¶
　(咸寧/縣志)¶
<pb:KR2k0050_WYG_053-35a>¶
朱璜字敷威山西陽曲人𢎞治中舉人知高陵剛方有¶
　為能鋤強暴以綏良善刁猾逺遁㕔署肅清仕至平¶
　凉苑馬寺丞(賈/志)¶
文昭字孔明垣曲人𢎞治中由舉人宰鄠縣勸農桑慎¶
　刑罰靖盜賊崇學校在任八載去官鄠人思之不置¶
　(文氏/世譜)昭宰鄠徳政感孚數產嘉榖(山西/通志)縣鋪舊在大¶
　門内昭移置東郭外改為養濟院孤寡咸被其惠(鄠/縣)¶
　(志/)¶
<pb:KR2k0050_WYG_053-35b>¶
張億知鄠縣常夜出微行民間婦姑紡績姑遣婦視所¶
　釀酒婦視之荅曰有如張縣君徹底清矣(馬/志)¶
蕭選字廷舉三河人𢎞治己未進士初尹盩厔摘發幽¶
　伏人以包孝肅稱之為立生祠因與巨璫抗禮左遷¶
　(畿輔志左按鳯翔府志正徳七年選以/都御史  遷郿令非自盩厔令左遷也)¶
楊同字一仁河南新鄭人舉人𢎞治中知渭南外寛内¶
　嚴不形喜怒崇禮布教平獄省刑居九年始終不易¶
　比計典註以疾尚書見同貌顧謂郡司曰魁傑如此¶
<pb:KR2k0050_WYG_053-36a>¶
　何以言疾郡司愕無以對同應曰同實疾郡司弗欺¶
　也尚書遲疑久之辭益懇乃聽致仕(賈/志)¶
李良字從善河南固始人𢎞治中以舉人為富平令擔¶
　當任事大有賢聲所建倉厫學舍醫學隂陽學修永¶
　興橋有視官如家之意(富平/縣志)¶
韓震山西人𢎞治時知安塞勞心撫字加意斯文城北¶
　逼大河暴水城壊震抗疏請命殫力修築水患以平¶
　民立碑紀之(延安/府志)¶
<pb:KR2k0050_WYG_053-36b>¶
王溥北直遷安人𢎞治間舉人知安定縣政治公平牧¶
　民如子陞知寧羌州士民送者擁道不得行號泣而¶
　别(馬/志)¶
丁瑄山西岢嵐人舉人𢎞治間知寶雞鞫訊如神獄無¶
　繫囚公署圮壊無不營建後擢知潁州(馬/志)¶
許莊北直欒城人進士𢎞治間寶雞知縣博學有才以¶
　經義飾吏事民被其惠為建碑記徳官至㕘政(賈/志)¶
胡僎四川南溪人舉人𢎞治間知麟遊縣(鳳翔/府志)遇事有¶
<pb:KR2k0050_WYG_053-37a>¶
　為臨民不茍輕徭薄賦吏民愛之尤加意斯文改建¶
　文廟内植柏千餘株邑士人立石頌徳歴陞太僕寺¶
　丞(賈志以按鳳翔府志岐山縣令無胡僎題/名應  麟遊為是賈志作岐山者恐誤)¶
蔣昺山東邱縣人進士𢎞治中以御史左遷洵陽令洵¶
　初設制度未舉者尚多昺勤於修葺廣儲務積興學¶
　育才愛民禮士其時年榖數登瑞應逓見尋陞山西¶
　按察司僉事洵人思之立望侯石於學宫(洵陽/縣志)¶
秦安麻城人舉人知洛南公廉勤慎平易近民俗尚告¶
<pb:KR2k0050_WYG_053-37b>¶
　訐勸懲得宜民咸服之歴任五年致仕去民為立去¶
　思碑(賈/志)¶
劉玉大同人監生𢎞治間知郃陽性明敏善折獄事至¶
　剖决如流人無遁情(同州/志)¶
徐政濱州人舉人𢎞治中知澄城明敏莊毅處事皆有¶
　紀律教民植桑棗勤耕織暇則親歴原野凡坡陂畛¶
　隰率民修理夜則巡視街坊民之勤織業者旦即以¶
　所業勞之案無留牘獄無宿囚後歴陞山西僉事致¶
<pb:KR2k0050_WYG_053-38a>¶
　仕歸值流賊陷濱州表其門曰此清吏也秋毫無所¶
　犯(澄城/縣志)¶
陳紀岳池人舉人𢎞治中白水知縣沖淡無欲剛方有¶
　為搏擊豪強政令嚴肅以才優調長安祀名宦(白水/縣志)¶
張含光西華人知武功清和鎮靜一毫不取於民時有¶
　盜警與民守之笑談自若城賴保全陞太原府同知¶
　(武功/縣志)¶
相邦教字蓮石山西安邑人𢎞治中知武功精明嚴毅¶
<pb:KR2k0050_WYG_053-38b>¶
　不避權貴清賦役緩催科調停驛站設立學規綽有¶
　美政陞正定府通判祀名宦(武功/縣志)¶
任義四川人進士前庶吉士陞御史以言事左遷中部¶
　令文學高邁掄選才俊親為講授每夜必出巡聞讀¶
　書紡績記而賞之故門下多名士廉能有守政績最¶
　著(賈/志)¶
李信雙流人初授咸寧令調清澗興學校課農桑均徭¶
　役節租賦視官事若家事二年間時和年豐訟簡盜¶
<pb:KR2k0050_WYG_053-39a>¶
　息教化大行後移疾去(賈/志)¶
程啓充嘉定人進士正徳初仕三原才敏識優妖人李¶
　午以術惑衆將舉兵充以微罪繫其黨午懼迯之洛¶
　川境内肅清擢監察御史(賈/志)¶
侯璽山西長子人舉人正徳初任白水以才堪治劇調¶
　澄城惡衣菲食教民種植桑棗課士勤篤學業人始¶
　畏而終慕之擢知商州(澄城/縣志)¶
劉紹字繼芳濮州人正徳初武功知縣端謹誠篤時蜀¶
<pb:KR2k0050_WYG_053-39b>¶
　漢有警西征將士供億不可勝計他縣皆先期飭備¶
　人不堪命及至反多弗稱紹待其至始徐為之民不¶
　勞而具備尋以病告歸(賈/志)¶
丁珣大寧人監生正徳四年任漢隂令值流賊猖獗人¶
　心畏懼珣築城鑿池措置軍餉嚴為捍禦民獲保全¶
　(舊/志)¶
俞鼎洛陽人正徳五年知鎮安重建廟學築濬城池捕¶
　盜有方賊皆解散開墾山田地無遺利設立集場招¶
<pb:KR2k0050_WYG_053-40a>¶
　商便民鎮民有甘棠之愛(鎮安/縣志)¶
張鍰北直滄州人正徳五年蒲城知縣邑習刁悍鍰盡¶
　反前政士民懾服修築城塹遷代州知州(賈/志)¶
張琴繁峙人正徳八年以選貢任紫陽令創立縣治營¶
　建廟學招商撫民功績最多有去思碑(紫陽/縣志)¶
劉一中山西蒲州人正徳九年由進士任澄城令賞明¶
　刑當有文武材喜治兵事澄城舊苦盜後畏一中屏¶
　息不敢發(韓邦靖撰/嘉禾碑記)¶
<pb:KR2k0050_WYG_053-40b>¶
王秀字士英萊陽人正徳中進士除長安令至則延見¶
　父老問民疾苦一切以惠養為首務胥𨽻不得輕出¶
　入豪右不敢私謁先是賦税多逋秀為著令遂無敢¶
　後者獄訟久滯出片言立折之學宫圮及縣治燬皆¶
　以次修復而民忘其勞後拜監察御史(賈/志)¶
程鵬解州人進士正徳中知鄠縣和厚坦易居常無怒¶
　即怒亦未嘗過用威刑人以此徳之方聽訟頃有欲¶
　平者聽之歴遷知鄧州刑部郎中(馬/志)¶
<pb:KR2k0050_WYG_053-41a>¶
王鑑北直霸州人舉人正徳中知渭南亢爽機辯有精¶
　力幹才振刷荒廢樹徳立威令行禁止吏民畏服一¶
　時稱能令焉(馬/志)¶
楊玳字文瑞太原人以監生官長安簿安定丞正徳十¶
　三年為縣令遇事風生剖决如流長於吏事廟學大¶
　工俱賴告竣(富平/縣志)¶
孫璽字廷信代州人舉於鄉令扶風賊至都御史藍章¶
　欲城畧陽謂畧陽知縣嚴順懦檄璽徃城之璽至順¶
<pb:KR2k0050_WYG_053-41b>¶
　恥之甚邑人賂璽金求無城璽不聽始城三面賊卒¶
　至順曰城不可守矣曷亡璽又不聽順故令也城中¶
　人聞之譁欲亡璽抽佩刀砍坐杌曰敢言亡者如杌¶
　乃率城中人守之閲三日會賊執告急人殺之發公¶
　移知城中窘悉衆環攻自辰至晡順奔賊䧟城入執¶
　璽璽罵賊怒臠殺之大掠三日去順還報曰與扶風¶
　知縣同奔而溺水蕩扶風知縣尸都御史怒求屍順¶
　大窘與簿謀取江濱一屍棺還其鄉其家人啓視之¶
<pb:KR2k0050_WYG_053-42a>¶
　多髯而碩體非璽也乃走京師投匭辨事下御史王¶
　廷相乃得實奏上制贈光祿寺卿廕子國生(名山/藏)¶
賈鉞山西石州人正徳間知汧陽縣操守清堅處事明¶
　敏以本境盜起赴難死(賈/志)¶
陳言諫四川内江人舉人正徳間知褒城縣果斷明允¶
　政無留滯暇為書生講解書義誅鋤土豪境内獲安¶
　(賈/志)¶
宋鋭山西臨縣人例貢知洋縣時藍鄢警擾羽檄旁午¶
<pb:KR2k0050_WYG_053-42b>¶
　外給軍餉内撫民心邑賴以安(漢中/府志)¶
張綸陽城人舉人知石泉正徳間流賊為亂綸令子率¶
　軍民晝夜守城且請援兵賊遂遁去黎庶獲安民咸¶
　懐之(馬/志)¶
趙琮瀘州人知洛南舊柳林鋪路臨河夏秋水漲不便¶
　行人乃改於北高平地至今便之各行署并縣治門¶
　㕔狹隘且圮咸增修改觀昔演武無所為易地二十¶
　畆建㕔置垣築臺軍容以整(馬/志)¶
<pb:KR2k0050_WYG_053-43a>¶
王道字純甫陵川人舉人朝邑知縣正徳戊寅大陽諸¶
　里民田圮於河幾萬餘畆道請於當事以糧折布又¶
　言朝邑為山陜要衝與蒲華等獨無驛所民不勝勞¶
　由是以郃陽朝邑恊濟民稍息焉(賈/志)¶
張綸黃縣人貢生正徳間知郃陽剛正有為㑹流賊陷¶
　洛川警報甚急鄰邑皆為避兵計綸獨矢死守備邑¶
　賴安堵(同州/志)¶
李豸山西陽城人進士正徳時知郃陽性狷介能治劇¶
<pb:KR2k0050_WYG_053-43b>¶
　邑有豪横害人官莫敢問豸擒之邑謠曰郃陽縣虎¶
　為患天降豸除虎害(賈/志)¶
韓齊山東青城人舉人澄城知縣時妖賊李午擁衆陷¶
　洛川脅縣令妻子殺之屯兵彭衙漸逼澄城居民奔¶
　命齊告援於潼關兵憲張禴卒獲撲滅澄人徳之祀¶
　延恩祠(澄城/縣志)¶
李簡江西安仁人舉人知韓城潔已愛民好士九載保¶
　陞同知俸仍管縣事以守制去民稱頌之(馬/志)¶
<pb:KR2k0050_WYG_053-44a>¶
郁琛北直清苑人舉人正徳末知洛川縣搏擊豪強禮¶
　士愛民邑人畏而愛之祀名宦(洛川/志)¶
孟邦直河南祥符人舉人正徳末知永壽廉介持已勤¶
　敏幹治振作士類裁革冗役歴四年卒於官士民流¶
　涕(馬/志)¶
王時雍垣曲人正徳丙子舉人授山陽知縣廉以律己¶
　仁以愛民歴華隂知縣門無私謁訟不淹滯倉庫有¶
　儲緩急有備終西安同知(山西/通志)¶
<pb:KR2k0050_WYG_053-44b>¶
王科河南涉縣人進士嘉靖初任藍田知縣甫下車見¶
　縣治諸凡陋隘即圖改作先勸課農桑作興學校扶¶
　弱鋤強風俗丕變始請之當道多方建修凡城郭官¶
　署廟學規模煥然視舊制增十之五六後入名宦藍¶
　民歳時致祭懐思不絶(賈/志)¶
楊時泰號恒南正定人進士嘉靖初知富平勁節清修¶
　風裁凛凛邑田不井泰教民作桔橰更疏渠之淤者¶
　溉之歳不能災又發倉廪以賑貧窘期年之間邑稱¶
<pb:KR2k0050_WYG_053-45a>¶
　大治(富平/縣志)¶
胡山富順人舉人嘉靖初以舉人令白水大有設施遇¶
　盤錯輒身任之調富平令時巨冦劉朝臣同大小馬¶
　暨遊俠者武斷縱横閭閻側目山首捕之置諸重典¶
　又法繩豪右四野肅然創經閣繕學宫增修新舊號¶
　舍邑中多士賴其作興(富平/縣志)¶
袁勲山東章丘人貢士嘉靖初同官知縣有才畧令在¶
　必行諸事立辦盜賊屏跡以能調渭南(賈/志)¶
<pb:KR2k0050_WYG_053-45b>¶
曹崇樸山東冠縣人知武功沈潛渾厚接士大夫有禮¶
　均丈地糧矢公矢慎不失原額嘉靖甲申冬有巨盜¶
　刦岐陽崇樸廉捕之盜通衙蠧持有府檄府恐以此¶
　為累因托鄰縣尹徐求益於崇樸葢欲易其案以脱¶
　諸盜崇樸拒不與未幾徐陞本道監司遂被譖調東¶
　明(賈/志)¶
陳沂慶符人舉人嘉靖八年知延川廉謹仁恕不尚威¶
　嚴歳祲發廪賑貸全活者衆(賈/志)¶
<pb:KR2k0050_WYG_053-46a>¶
嚴霜臨縣人嘉靖八年知褒城性温和儉約以儲蓄為¶
　急遇雨暘祈禱如響終始以亷潔稱(褒城/縣志)¶
楊博字惟約蒲州人嘉靖八年進士授盩厔知縣調長¶
　安為政精廉盩厔有劇盜博督土兵犁其穴在長安¶
　留心賑饑存活甚衆時博父瞻亦為扶風知縣父子¶
　並有惠政(名山/藏)瞻字叔後以舉人授扶風令勸課農¶
　桑若家人父子去後民追思之城市鄉鎮俱為立祠¶
　(扶風/縣志)¶
<pb:KR2k0050_WYG_053-46b>¶
宋大本直𨽻新城人舉人嘉靖十年知延川愷悌及人¶
　忠誠任事革羨餘剔弊竇一切興除事宜悉綜理無¶
　遺年饑為煮粥貸粟設法救荒饑民賴全活者數百¶
　人陞山西道御史(賈/志)¶
趙允亨字伯通北直安肅人嘉靖壬辰進士任長安令¶
　勤恤民隠三年道不拾遺教化大行有三異之謠奏¶
　績去士民為立石識之(長安/縣志)¶
冀鍊字純夫山東益都人嘉靖間進士長安知縣宅心¶
<pb:KR2k0050_WYG_053-47a>¶
　端亮飭躬清謹愛民禮士綽有善績以治行冠三輔¶
　(賈/志)¶
蘇民牧字乃徯山西高平人嘉靖進士長安知縣慨然¶
　以民之父母自任寛刑罰薄征歛精明剛斷彰善懲¶
　惡吏畏民懐三載擢户部主事(賈/志)¶
齊宗道字叔魯遼左人嘉靖進士知咸寧才中肯綮力¶
　任繁劇威惠並著後以統領民兵為總督何棟所知¶
　累薦歴官巡撫大同右副都御史(賈/志)¶
<pb:KR2k0050_WYG_053-47b>¶
馬佩字服玉山東徳州人嘉靖辛丑進士咸寧知縣明¶
　敏剛介潔已愛民省里甲清賦税抑強扶弱期月政¶
　成在縣六年考績為天下最(賈/志)¶
董汝漢字昭夫山西萬泉人嘉靖乙丑進士知咸寧邑¶
　衝民貧汝漢明政刑興教化税糧一清訟獄頓息且¶
　冰操凛凛不讓前人(咸寧/縣志)¶
李時芬北直安州人舉人嘉靖中任咸陽令政平訟理¶
　造士興學剏建尊經閣敬一亭四箴亭季考及朔朢¶
<pb:KR2k0050_WYG_053-48a>¶
　臨學講書歳無一廢士民愛戴(咸陽/縣志)¶
周欽山西長治人監生嘉靖中咸陽知縣嚴而不煩莅¶
　咸五年均田丈地甚公民永賴之(賈/志)¶
李裔芳字崇徳山西陽城人舉人為臨潼令天性明達¶
　事無留滯一切官廨祠宇多所修葺擢知眉州去任¶
　士民思之言政事之善者必曰李南峰(南峰裔芳别/號  臨潼志)¶
許汝登四川合縣人舉人嘉靖間臨潼知縣精明簡約¶
　政先徳化百姓愛之徃時糧多逋負登設法催徵不¶
<pb:KR2k0050_WYG_053-48b>¶
　事鞭朴民争先輸納(賈/志)¶
范岡北直邯鄲人歳貢嘉靖間臨潼知縣為政寛猛相¶
　濟遇歳大祲賑救饑餒招撫流移全活甚衆(賈/志)¶
李翰字憲夫山西汾州人舉人嘉靖間高陵知縣存心¶
　平易遇事鍊達關中地震人民死者過半盜賊蜂起¶
　翰立法甚嚴間懲渠魁警衆盜息民安(賈/志)¶
馬呈圖四川内江人知鄠縣諳於治體調停均節動中¶
　機宜申免灞河役夫節省里中冗費民沐其澤陞御¶
<pb:KR2k0050_WYG_053-49a>¶
　史(鄠縣/志)¶
韓瓚山西絳州人由教諭陞藍田令勤政愛民清操自¶
　勵人有以利凂者輒耳頰俱赤凡所行惟恐不便於¶
　民祀名宦(賈/志)¶
梁一道山西稷山人舉人藍田知縣孝以事親慈以字¶
　民嘗聽民訟置刑間有子願以身代者遂免之更奬¶
　勵焉百姓感之皆知行孝且毁淫詞崇正誼聞善讀¶
　書者輒躬詣其所以行嘉賞一時學校大興當道屢¶
<pb:KR2k0050_WYG_053-49b>¶
　有薦剡後以疾卒民立祠於南關尸祝之(藍田/縣志)¶
張洗山東鄒縣人監生藍田知縣廉介自持雖一蔬不¶
　私取於民㑹審編差徭晝夜計算調停甚均即老胥¶
　猾吏莫能售其奸解綬之日琴劍而歸(藍田/縣志)¶
吕好古山西平定州人嘉靖間以孝廉任藍田令守如¶
　冰蘖悉民利病聽訟不事刑威得情則哀矜不已至¶
　於懲強抑暴復不少恕去之日百姓肖像尸祝焉(賈/志)¶
李春芳字元實山西沁水人由進士任盩厔令資性明¶
<pb:KR2k0050_WYG_053-50a>¶
　爽能發奸摘伏值荒歳勸富人貸貧民種且為之營¶
　度計長久行取兵科給事中(盩厔/縣志)¶
何起鳴字應岐四川内江人由進士為盩厔令作集賢¶
　書院錄士之才者教之豐其廪餼又發奸摘伏若神¶
　境有偷盜株連數十人起鳴盡釋之獨杖殺盜者餘¶
　聽自新計畆均糧役無輕重歴三年民安盜息(盩厔/縣志)¶
李希雒字宗程太原人進士倜儻有大畧初令昌黎嘉¶
　靖中關中地大震獨渭尤烈遂移希雒知渭南至則¶
<pb:KR2k0050_WYG_053-50b>¶
　吊僵仆恤孤煢省刑罰蠲逋負已而葺築城舍經始¶
　有方民不知勞又以田賦太重上記諸司力捐漢中¶
　暫借輕折鉅萬尋拜吏科給事中(渭南/縣志)¶
梁沂字企南臨潁人舉人嘉靖間渭南知縣有俊逸才¶
　政尚平易處事嚴整好賢下士暇即置酒吟詩若不¶
　知有簿書者吏畏民懐然性剛直是非曲直絲毫無¶
　所屈撓於是貴介枘鑿終以流言罷(賈/志)¶
高義葉縣人舉人嘉靖中為富平令外柔順内剛明尊¶
<pb:KR2k0050_WYG_053-51a>¶
　禮師儒撫恤瘡痍有良吏風(富平/縣志)¶
劉煦霍州人舉人嘉靖間任富平令政尚慈惠聽訟得¶
　情催科不擾而人亦不敢欺洪水里積年逋賦至是¶
　始及額焉(賈/志)¶
崔舉唐山人舉人嘉靖中知富平古朴有道措置一出¶
　至誠均田覈地革里甲日支然恥為脂韋卒中萋斐¶
　去君子傷之(賈/志)¶
武鎮華字維揚山西石州人舉人嘉靖中任醴泉令治¶
<pb:KR2k0050_WYG_053-51b>¶
　行有三善易馬站斷徑路通直轄皆不世之利官民¶
　至今賴之(醴泉/縣志)¶
韓弼字良佑蒲城人歳貢嘉靖間任安塞令愛民如子¶
　親課農桑治壇壝修文廟以邑城逼邊土基難久遂¶
　鳩工改築砌石十三層垜口磚甃儼然金湯祀名宦¶
　(安塞/縣志)¶
唐理河間人舉人知保安遇荒歳民有饑餓逃移者煮¶
　粥以救又延醫治瘟疫全活甚衆有死無棺者捐俸¶
<pb:KR2k0050_WYG_053-52a>¶
　給之建時雨書院民不知學立社以教之卒於官百¶
　姓號泣如失慈母(賈/志)¶
張倫澤州人知宜川歴任未半載直指薦調蒲城民赴¶
　京奏保復留宜川愈加清慎勸課農桑興利除害政¶
　績卓異為當時最(賈/志)¶
張旭陽清源人嘉靖中任延長令愷悌及人忠誠任事¶
　延長舊土城歳久傾圮時北邊猖獗巡道方逺宜檄¶
　令修城旭陽率民修築易土以石是秋果入冦他方¶
<pb:KR2k0050_WYG_053-52b>¶
　被殘延獨宴然邑人立碑頌徳(延長/縣志)¶
王命字將之安邑人嘉靖中知郿縣純厚耿介視民如¶
　子捐俸賑饑全活甚衆祀名宦(鳯翔/府志)¶
周鳯仁壽人嘉靖中以監生知郿縣才幹自喜不畏彊¶
　禦時有豪暴為閭里患鳯設方鋤治一時警若迅雷¶
　大計以罷軟論鳯聞之笑曰我豈罷軟者其司衡者¶
　之瞶且聾乎(賈/志)¶
楊守正良鄉人監生嘉靖中知城固廉介自矢新學校¶
<pb:KR2k0050_WYG_053-53a>¶
　勸農桑雨暘應祈歳時豐稔(賈/志)¶
范時修成都人舉人嘉靖中知城固清廉愛民力勤堰¶
　務造祭噐於學宫建農亭於郊野(漢中/府志)¶
郭嘉文四川大足人嘉靖中鄉薦授盩厔教諭以身飭¶
　教遷白河知縣以徳化民未幾告休民泣不忍别(四/川)¶
　(志/)¶
楊國卿河南考城人知石泉平易近民郡例送茶道路¶
　艱阻國卿酌從洋縣水路運送民力以紓(賈/志)¶
<pb:KR2k0050_WYG_053-53b>¶
姚潤通州人舉人知雒南虛心勤政約己惠民凡上有¶
　所索皆不與曰吾不忍困民以媚人(賈/志)¶
楊應儒山東歴城人舉人知雒南單車莅任清操卓然¶
　禁止強悍慈惠窮簷又捐俸葺學課士人咸感之(賈/志)¶
郜相字立之山西澤州人舉人嘉靖間朝邑知縣㢘謹¶
　自持政平訟理役均盜息特建忠臣高翔劉烈女祠¶
　號知大體(賈/志)¶
任希祖字元孝四川蒼溪人進士嘉靖中知朝邑慈祥¶
<pb:KR2k0050_WYG_053-54a>¶
　愷悌蕩滌煩苛建白塜鎮堡城至今為利(賈/志)¶
郭三仁字商賢山西蒲州人舉人嘉靖時知朝邑朝蒲¶
　壤接三仁渡河而西誓不受私謁有道士以縣田投¶
　獻蒲藩者藩宗利之三仁委曲斡旋竟以田還民陞¶
　葭州知州(同州/志)¶
王納䇿山東淄川人選貢任郃陽知縣為人果毅事無¶
　巨細區畫可垂久逺上官有橫索者正色以拒遂隂¶
　中之去郃邑士民談輒泣下(賈/志)¶
<pb:KR2k0050_WYG_053-54b>¶
徐效賢字宗義四川江津人舉人嘉靖中知澄城勤恤¶
　民隠訪求利病簡催科息鬭訟興學校修武備有古¶
　循吏風時人有今鄭宛如古鄭後徐又似前徐之謠¶
　歴任四年卒於官祀名宦(澄城/縣志)¶
鄭光溥字伯公山東益都人進士嘉靖時以御史左遷¶
　澄城令文章政事皆可師法視篆未二年新縣治興¶
　學校具有成績擢知華州士民泣送如失慈母(澄城/縣志)¶
姒鼎字伯謙山西蒲州人舉人嘉靖間韓城知縣時吏¶
<pb:KR2k0050_WYG_053-55a>¶
　胥多不檢鼎至則約束如濕薪兩造聽讞𨽻人不敢¶
　索一錢吏終歳食數斗粟抱文案趨承而已里甲飼¶
　馬外無别供上官遣胥役至韓則日給三飯飯之外¶
　不得竊逞役人轉相告後遂絶跡於韓韓人以姒青¶
　天呼之(賈/志)¶
何祥字子修四川内江人舉人華隂知縣地狹而壤衝¶
　公車絡繹歳無虚日小民疲於供億里胥滋弊祥洞¶
　察民瘼裁抑浮冗剔蠧裕民乙卯關中地震華山諸¶
<pb:KR2k0050_WYG_053-55b>¶
　峪水北豬沃野祥冐暑疏渠築堰踰年工竣民大賴¶
　之學宫傾圮捐俸增構民不知費士獲肄業華州南¶
　為商洛子午道華陽川抵秦嶺中𡍼二十里屬華隂¶
　地使節經過供帳煩費檄請兩臺俾華州洛南分任¶
　竟獲免役陞襄陽府同知(賈/志)¶
楊仲瓊字子石洪洞人進士任蒲城令存心誠慤設法¶
　完逋負絲毫不染至營學繕城不事笞箠而士民樂¶
　其成歴三載陞户部員外(賈/志)¶
<pb:KR2k0050_WYG_053-56a>¶
彭好古夏邑人舉人嘉靖四十五年知同官縣省事愛¶
　民清操絶俗不以家累自隨後卒於官囊無餘金邑¶
　人共治棺辦殮立祠祀之(舊/志)¶
亢慶鴻山西崞縣人貢士嘉靖中知同官建奎光樓修¶
　濟陽永寧諸寨為縣防守計甚宻莅政日久得民甚¶
　深(賈/志)¶
石叙山西渾源州人歳貢嘉靖間任白水令長厚端方¶
　布政和順歳大饑民多流散叙集父老開誠撫綏民¶
<pb:KR2k0050_WYG_053-56b>¶
　皆感泣復聚為之請賑多所全活(賈/志)¶
劉相字元夫河南河内人知武功適均丈地糧相下令¶
　首田無敢隠者總括每畆僅得糧二升半邑人感之¶
　陞知綏徳州(武功/縣志)¶
楊永錫山東安東衛人舉人嘉靖中三水知縣倜儻不¶
　羣邑人巨奸大猾重置之法歳餘豪右帖服畏如神¶
　明(賈/志)¶
劉儀字來鳯湖廣安陸人舉人嘉靖間任三水令處官¶
<pb:KR2k0050_WYG_053-57a>¶
　清約為政安静恩及黎庶威服豪強廟學公署多所¶
　建修繼楊豫之後一人而已(三水/縣志)¶
侯臣字世勲山西解州人監生嘉靖間三水知縣莅政¶
　公勤修舉廢墜創修石門巡檢司并預備倉厫二所¶
　調知中部為政務順民心舊諸税並征臣循次催徵¶
　不刑一人而税集善惡各有籍記擇其尤者榜於門¶
　民風丕變以憂去民垂泣攀留至今思之(賈志志按/解州  無)¶
　(兩侯臣賈志誤/列二傳故合之)¶
<pb:KR2k0050_WYG_053-57b>¶
郭儒山西祁縣人舉人嘉靖間淳化知縣節省里甲調¶
　停徭役修文廟學舍及城堡墩臺不傷民財躬自儉¶
　約布衣蔬食去之日行李蕭然祀名宦(淳化/縣志)¶
王一賢四川南部人由舉人任洛川令催科酌定三限¶
　人服其信建二城樓規制宏達朔朢進諸生立程講¶
　學日夕不倦士林咸頌徳化(洛川/縣志)¶
石孟曜北直寧晉人嘉靖中知中部屬年饑後多方撫¶
　恤教民崇樸質尚禮讓矜宥疑獄保全善類(賈/志)¶
<pb:KR2k0050_WYG_053-58a>¶
張仁覆字子旻邢臺人舉人任米脂令政治為諸邑最¶
　監互市者四總理貨物出入稽察嚴明隨機應變處¶
　分得體績奏特䝉厚賞時期大用未幾卒時人惜之¶
　(賈/志)¶
阮孝湖廣麻城人嘉靖中授清澗令甫下車念凋瘵遺¶
　民弗克供課加意愛養民感之争先輸納更招撫流¶
　移生聚日衆官舍倉庾皆為修葺(賈/志)¶
岳玉息縣人嘉靖中清澗知縣初清澗𨽻綏徳文移徃¶
<pb:KR2k0050_WYG_053-58b>¶
　來北至州南至府置郵煩苦且稽延時日玉建議改¶
　𨽻府報可上下便之(舊/志)¶
崔士偉山東武安人舉人隆慶二年知三水謙冲自牧¶
　下車初即以利病訪諸紳士得其可者施行之嘗以¶
　均地糧為己任事將竣以艱去(三水/縣志)¶
薛綸字汝為天津衞人隆慶戊辰進士長安知縣以邑¶
　衝民貧為請於上裒鄰邑之簡僻而力有餘者濟之¶
　民得稍蘇㑹均田綸躬歴丘畆相田高下親自註記¶
<pb:KR2k0050_WYG_053-59a>¶
　吏莫能上下其手邑稱平焉又念狡民匿投勢豪夤¶
　緣為利乃執投獻者數輩罪之無敢復踵故習張良¶
　弼等十一人誣陷大辟十餘年綸察其寃悉為伸理¶
　徵兵部主事官至陜西按察司副使(賈/志)¶
聶武字仁卿當陽人隆慶丁卯領鄉薦除陜西富平縣¶
　莅政精嚴發摘如神有僧匿民婦歴年無問者武廉¶
　得狀置之法立焚其寺一邑稱神君焉(湖廣/志)¶
李梓綿州人舉人隆慶六年知南鄭縣舊因山冦嘯聚¶
<pb:KR2k0050_WYG_053-59b>¶
　當道者暫移金寧城洋褒沔之差於南鄭冦久平而¶
　差不返民甚苦之梓至即酌重役均徭賦民始解倒¶
　懸而釋重負立有安民碑(賈/志)¶
師祥字履卿安邑人進士隆慶中渭南知縣文雅英慧¶
　㬭然不滓臨民如保赤子會水旱為災畢力請蠲民¶
　獲實惠督撫與茶使者争奏茶馬事宜不恊直指奉¶
　簡命檄祥勘驗祥平心體察國法民情兩得其便三¶
　年徵為御史(渭南/縣志)¶
<pb:KR2k0050_WYG_053-60a>¶
徐旭富順人貢士隆慶時知雒南好士恤民時白花嶺¶
　礦徒猖獗躬討之為賊所圍百姓俱棄家奔救其得¶
　民心如此(雒南/縣志)¶
史燦字鶴汀開州人舉人隆慶末知富平沈毅有逺畧¶
　愛善良以徳制強橫以法百姓畏而戴之縣有總里¶
　日醵金候尹措用燦悉除去民甚徳之(賈/志)¶
傅好禮北直固安人萬厯初以進士任涇陽令愛民禮¶
　士有古循吏風更葺官署學宫一時改觀延邑人魏¶
<pb:KR2k0050_WYG_053-60b>¶
　恭襄作縣志陞工部主事民立祠祀之又蕭汝芳字¶
　豐源遼東鐵嶺衞人萬厯間以進士任涇陽令剛直¶
　有風裁又甯之翰字林閣山西聞喜人萬厯間以進¶
　士任涇陽令精察勤敏兼有子惠聲皆與好禮同祠¶
　焉(涇陽/縣志)¶
楊守川號濬源絳州人舉人萬厯初富平知縣動履謹¶
　飭不妄交與縣北山產石諸郡縣採者令民代運歳¶
　費數千金守川申白均𣲖民力為蘇(賈/志)¶
<pb:KR2k0050_WYG_053-61a>¶
劉兌字景澤新安人舉人萬厯初知富平倡修邑志廣¶
　開渠道至今水利永賴(賈/志)¶
姚繼先字子敬成都人萬厯初以西鄉諭遷知郿縣隨¶
　俗為治善收人心告諭百姓若家人父子嘗夜出微¶
　行察民所為詰旦則誦讀者繼膏紡絍者給絮為非¶
　者各以輕重受法民出不意踴躍勸戒在任三年調¶
　靈臺(賈/志)¶
霍文玉武岡人萬厯初以明經授清澗令罷不急之務¶
<pb:KR2k0050_WYG_053-61b>¶
　節無益之費與民休息有關政體民生者悉為舉行¶
　一切廢弛皆加修葺崇臺門闢道路酌山城扼要處¶
　可以避冦者徙民居之且清操有素始終一節(賈/志)¶
陳惟芝河南孟津人萬厯庚辰進士知洛川户口寥寥¶
　惟芝辟蒿萊集流氓均田寛賦裕常平立義學養教¶
　漸興㑹回冦雒邑嚴飭武備躬率鄉勇禦諸境上緝¶
　擒十八人回悔罪求解乃釋去後又蹂躪旁邑雒卒¶
　無患擢御史(賈/志)¶
<pb:KR2k0050_WYG_053-62a>¶
王光祖字孝標南陽人舉人萬厯十七年授安定令建¶
　敬學書院著訓士編修縣志留心民瘼大有功於安¶
　定祀名宦(安定/縣志)¶
李字把縣人舉人萬厯十八年知漢隂持身廉潔嚬笑¶
　不茍申罷站役改折站銀凡可為民請命者極力行¶
　之有去思碑(賈/志)¶
劉□字柘山莒州人知鄠縣萬厯乙巳冬至任是歳鄠¶
　自四月至七月不雨長吏遍走禱雨萬衆嗷嗷□至¶
<pb:KR2k0050_WYG_053-62b>¶
　承施粥之檄自輸粟五百為之倡於是義民王輔世¶
　等輸粟一千二百有竒民得全活先是回回倡亂盩¶
　厔之白龍溝鄠之龎家村聲勢相應窟穴其中前令¶
　捕沙倉等十一人寘於法而探囊穿窬之輩尚多□¶
　為連環保甲法申嚴保伍每保壯丁二十人教師一¶
　人每月三日教習餘日歸農復舉社學教民間子弟¶
　又以社倉一事原額五千六百有竒内榖麥兼備貯¶
　榖猶易貯麥為難循行區畫常廢寢食刋為條例不¶
<pb:KR2k0050_WYG_053-63a>¶
　期年犁然修舉又以鄠田沮洳額浮咸陽者一之四¶
　浮咸長者一之二欲亟正之而未及莅任五載擢監¶
　察御史(賈/志)¶
沈琦字仲玉吳江人萬歴二十三年乙未進士補高陵¶
　令踰月移三原時縣民黠猾難治或勸以宜震懾琦¶
　曰三尺固甚具也奈何以民命立吾名視事惟教喻¶
　風曉以徳意煦濡之境内無事(三原/縣志)¶
張應徵字元聘萬厯乙未進士授三原令時縣𨽻結郭¶
<pb:KR2k0050_WYG_053-63b>¶
　西黠民為奸應徵至罪其首惡黨即解散未浹旬才¶
　望大著寮寀見憚性儉朴治事三載案無累牘農有¶
　餘積以課最遷南比部去(三原/縣志)¶
王正志字淑明河南祥符人萬厯二十六年戊戌進士¶
　授富平令㑹礦税役興中使乗傳四出為虐闗中中¶
　使梁永殘暴尤甚富平亡賴子弟及富民怨家多附¶
　永煽嚇富民強奪財產榜笞&KR0623;剌發屋椎埋百姓至¶
　不能保朝夕正志捕部民從永為奸者收治之姦民¶
<pb:KR2k0050_WYG_053-64a>¶
　亦隂持縣事以求中永怒正志乃具疏列永貪虐狀¶
　永亦誣奏正志阻撓礦税有㫖逮械至京繫北寺獄¶
　三年卒(祥符/縣志)¶
戴章甫號以吾銅梁人舉人萬厯二十七年任韓城令¶
　鍊達明敏不多科贖凡所營建皆可久其催徵不擾¶
　尤為邑人所徳(賈/志)¶
李芳春字元馨山東昌樂人萬歴庚子舉於鄉歴郃陽¶
　令以廉惠著聲相國韓城薛國觀過其地供應甚簡¶
<pb:KR2k0050_WYG_053-64b>¶
　畧薛異之及見乃驚曰古貌古心欲擢之㑹丁外艱¶
　遂寢(昌樂/縣志)¶
楊鶴字修齡武陵人萬厯甲辰進士知雒南才猷磊落¶
　下車除強暴陳礦病嚴詭糧善政大行雒人有畏壘¶
　之祝歴官總督(賈/志)鶴初任雒南令以礦金抗中使除¶
　土豪首忤魏璫劾梁永以私陷咸寧令滿朝薦之奸¶
　(湖廣/通志)¶
宋時隆咸陽知縣萬厯三十四年税監梁永檄時隆取¶
<pb:KR2k0050_WYG_053-65a>¶
　羢氊千五百時隆不予遂誣時隆刦税逮下獄閣臣¶
　揭沮不報(紀事/本末)¶
王邦才萬厯三十五年藍田知縣發奸剔蠧與税監梁¶
　永相左為永誣逮(紀事/本末)¶
滿朝薦字汝揚湖廣麻陽人萬厯中進士授咸寧令下¶
　車首詢利病扶弱抑強均賦役裁羨餘勾攝不擾訟¶
　牒紛沓一訊立決有從税使梁永附益者次第擒捕¶
　下之獄羣惡弗便以阻撓誣奏調廣西布政司都事¶
<pb:KR2k0050_WYG_053-65b>¶
　束裝出關兩臺交章留之詔復職朝薦益厲志除奸¶
　是時多有大盜投永為爪牙朝薦捕治甚急盜欲假¶
　進貢潛出關朝薦遣人追捕之永使殺盜以滅口誣¶
　奏朝薦刦貢殺人上怒命逮赴對詔至士民哭聲遍¶
　巷市欲剚刃永腹朝薦百方省諭始解臨行送者萬¶
　人有裹糧䕶送至都門者既返乃相與建生祠祀於¶
　東門外長亭之左後歴官太僕寺卿(咸寧/縣志)萬厯三十¶
　五年税監梁永誣奏朝薦承御史意伏兵渭南刦貢¶
<pb:KR2k0050_WYG_053-66a>¶
　上怒命逮朝薦廷臣論救不聽時緹騎至灞上宗室¶
　士民毋慮數萬人圍永署朝薦間道始就檻車(紀事/本末)¶
許興學山東人舉人知咸陽平易近民聽訟不以言折¶
　必得其情乃止人視之如慈母尊師焉(賈/志)¶
王家瑞廣平人進士知咸陽愷悌愛民端方持己力阻¶
　開礦之害不畏權焰咸民感恩立祀(賈/志)¶
馬民牧號心棠直𨽻南和人舉人萬厯中知臨潼政善¶
　拊循御百姓如家人父子有情必盡時采金内使首¶
<pb:KR2k0050_WYG_053-66b>¶
　事臨潼聲勢赫奕牧與抗禮不少折一切開採事宜¶
　調劑悉當百姓恃以不擾後以捕禁逃軍致激訟於¶
　上士民數千控白其寃上官主先入竟論謫去(賈/志)楊¶
　四教河南磁州人監生萬厯中為臨潼丞倜儻豁達¶
　臨政井然歴署諸邑皆有政聲劉化國南皮人監生¶
　萬厯中為臨潼主簿不苛不擾與邑令馬民牧丞楊¶
　四教共事稱一時之良去之日士民遮道餞送不絶¶
　(臨潼/縣志)¶
<pb:KR2k0050_WYG_053-67a>¶
劉憲字伯正山東益都人舉人萬厯間令高陵念縣衝¶
　疲申請當道掣囘本縣恊濟咸陽渭水驛馬驢牛站¶
　四十頭匹民少蘇焉鄉民桑澤民等為䜿審編驛傳¶
　碑邑人知府劉自化有記(賈/志)¶
袁化中字熙宇山東武定人萬厯間以進士任涇陽令¶
　愷悌樂易接士民若家人父子古召杜之流也百姓¶
　祠祀之(涇陽/縣志)¶
何朝宗湖廣道州人進士萬厯間授三原令疏濬三里¶
<pb:KR2k0050_WYG_053-67b>¶
　渠斬木導水勞於民事有循吏風(三原/縣志)¶
穆甯中字允執進士授三原令甫下車廉知民瘼戚不¶
　自安日勸民力農桑尚節儉嚴學校絶請謁餽送供¶
　應之規民咸誦之(三原/縣志)¶
凃有祐字受伯銅梁人進士任三原令清慎勤敏政事¶
　之暇宏覽博物登山臨水不廢賡吟聽訟迎刃而解¶
　凡所剖斷兩造咸服至嚴城守除冦盜修學宫善政¶
　不可盡述(賈/志)¶
<pb:KR2k0050_WYG_053-68a>¶
楊之璋字錫之河内人進士萬厯間授三原令時歳比¶
　不登璋緩徵平價民賴以蘇(三原/縣志)之璋詧寃苦抑豪彊¶
　清介自持威惠大著比入覲過里貸於族以行(懐慶/府志)¶
李棲鳳字翀寰山西臨晉人進士萬厯間任三原令不¶
　弛不激按骩法者數人重置之罪奸宂股慄民愛士¶
　附五年以薦陞去(三原/縣志)¶
程訓河南郟縣人由進士為盩厔令廉平不苛以愛養¶
　為心兩造庭質多諭令和息各心服去性公正人不得¶
<pb:KR2k0050_WYG_053-68b>¶
　干以私課試生徒終日黙坐士有離席語者輒面斥¶
　之吏多予告月以一人更直案牘邑吏民賢不肖及¶
　姦邪罪名市集物價俱有籍犯者披籍收取無不凛¶
　懾比卒老㓜悲哀歸襯之日號泣擁途至為罷市(盩厔/縣志)¶
梁克從號壺嶺河南鄢陵人進士萬厯間知盩厔縣寛¶
　嚴相濟持政有方士民咸頌其徳(賈/志)克順字篆一即¶
　前令克從兄舉人知盩厔為政振刷有風望牘無停¶
　滯剖決如流每至夜分不倦修廢舉墜煥然改觀擢¶
<pb:KR2k0050_WYG_053-69a>¶
　御史順治初邑人舉祀名宦(盩厔/縣志)¶
和震字起甫祥符人進士萬厯中知渭南明爽無機械¶
　為政務在釐奸剔蠧折獄不厭周詳得情後已退公¶
　庭如止水徵給事中(渭南/縣志)¶
崔邦亮字徳嚴東明人進士萬厯間知渭南豁逹明敏¶
　見事風生人莫敢欺至禮賢好士如恐弗及任六年¶
　徵御史歴順天府丞(渭南/縣志)¶
徐斗牛字光墟許州人進士萬厯間知渭南賦性渾樸治行¶
<pb:KR2k0050_WYG_053-69b>¶
　端方民不擾而事理會監税内官魚肉細民斗牛不忍¶
　毅然以身捍之璫為所阻不遂輒窘辱之竟以憤卒(賈/志)¶
楊所修字脩白商城人進士萬厯中知渭南縣精明亢¶
　爽聽訟如神脩六司置器皿剏文昌閣增修萬里橋¶
　植路傍樹行人賴之旌善懲惡興文敦教居六年歴¶
　陞都御史(賈/志)¶
周維翰北直阜城人進士知宜川廉潔奉公奏記上官¶
　革恊濟甘泉之累民䝉其惠(賈/志)¶
<pb:KR2k0050_WYG_053-70a>¶
趙永祿北直獻縣人為延長令實政感孚時有虎白晝¶
　噬人道無行客永祿祭祝逺徙他所延境賴以無患¶
　又值歳旱露體祈禱甘霖立沛(延長/縣志)¶
陳國柱山西猗氏人舉人為延長令甫下車即抑強暴¶
　懲貪墨豪猾歛跡振肅紀綱惟務實政學宫倉厫城¶
　堞皆為經營修葺延人感之立碑頌徳(延長/縣志)¶
李棨號景蒲平定州人舉人萬厯中知鳳翔縣有惠政¶
　興學校建南門邑人有掘地得金者或訐之棨曰彼¶
<pb:KR2k0050_WYG_053-70b>¶
　自得金何與爾事何與我事居官數載人稱其廉陞¶
　南京兵部主事(賈/志)¶
王敬字蒼坪鹿邑人鳯翔縣知縣與知府沈自彰同心¶
　任事創條鞭興水利開小南門以通風氣人文益盛¶
　敬有心計能任人時鳯民以户口徵鹽課敬曰民非¶
　商奈何輸課於是貸公帑委役貿鹽官代民課立法¶
　詳宻除母錢歸帑外餘子錢為地方興作闔邑賴之¶
　及敬陞任去鹽本折而課仍累民矣(鳯翔/府志)¶
<pb:KR2k0050_WYG_053-71a>¶
朱圻河南固始人舉人萬厯中自汧陽令調鳯翔明敏¶
　善斷精察過人凡所見姓名狀貌黙識不忘有因事¶
　逃匿者忽於門外共語圻於堂上輒辨其音曰此即¶
　某也執之果然人以為神(賈/志)¶
徐三畏字子敬北直任邱人進士萬厯中扶風知縣儀¶
　宇甚偉意㫖深逺人莫敢窺境内傳舍供帳辦具得¶
　宜過客盡悦接遇士大夫情誼藹然自處甚簡尤重¶
　更張奉詔均田恐滋蠧擾乃為之報罷及歳大祲郡¶
<pb:KR2k0050_WYG_053-71b>¶
　下荒政條例曰救荒無竒予之可為者省事止訟與¶
　停徵爾與民休息歳不為災擢工部給事中(賈/志)¶
李茂春字蔚元把縣人進士萬厯中知扶風丰格嶄然¶
　清操如水毎於上官前為地方陳利病侃侃無所顧¶
　忌期於利民(賈/志)¶
王祈禎山東館陶人扶風知縣長於鈎距下無匿情扶¶
　邑錢糧加耗始自前令黄鉉嘗先取羨金而令收役¶
　補償至是禁絶俾民自投櫃胥役無能為奸延接士¶
<pb:KR2k0050_WYG_053-72a>¶
　大夫以禮或有干凟者輒峻拒之為一郡最(賈/志)¶
劉朝繪四川大邑人萬厯中西鄉知縣重修金洋堰民¶
　沐其惠(舊/志)¶
劉應科山西垣曲人歳貢萬厯中麟遊知縣老成正直¶
　人不敢干以私至比之包孝肅時值寧夏之變賊勢¶
　甚厲應科登陴誓衆築壘固守嚙指自矢曰以死報¶
　國分也士民皆感泣尋賊滅以憂去瀕行惟冠葢圖¶
　書而已(賈/志)¶
<pb:KR2k0050_WYG_053-72b>¶
張以謙字益吾河南洛陽人進士萬厯中洋縣知縣精¶
　鍊明敏宿弊盡釐减糧賑窮民立祠祀之(賈/志)¶
李用中把縣人進士萬厯中知洋縣資性英明才猷果¶
　敢力行均地條鞭法由西鄉路修飛槽斜堰洋人永¶
　利立祠祀之(洋縣/志)¶
程心傳仁壽人以舉人知西鄉縣申請茶法除民害商¶
　亦稱便至今誦之(賈/志)¶
李培樂陵人監生為畧陽令革排年之擾除副差之害¶
<pb:KR2k0050_WYG_053-73a>¶
　發奸剔蠧盜息民安(畧陽/縣志)¶
鄧朝左南昌人萬厯時以舉人知紫陽仁慈廉潔編審¶
　以公又積榖備賑時稱循卓(紫陽/縣志)¶
張繼芳沁水人萬厯中以舉人知紫陽才能敏㨗修葺¶
　廟學纂集縣志勤考課均里甲有遺愛碑(紫陽/縣志)¶
賀貢山西崞縣人舉人知雒南明察有守以單騎出討¶
　礦冦為民除害又賑饑繕城垣徳政尤著民繪像奉¶
　之(雒南/縣志)¶
<pb:KR2k0050_WYG_053-73b>¶
郭實字華伯高邑人進士萬厯間任朝邑令性嚴明有¶
　殊績歳大祲賑濟有方民無流亡召入為御史(賈/志)¶
史東昌山西蔚州人進士萬厯中知澄城性強毅敢言¶
　不畏權勢而喣喣拊民不異家人父子貧民輸賦牛¶
　羊花布粒麥之屬皆准入親視衡量不任左右有行¶
　貸者亦藉而付之故催科不擾陞刑部主事(賈/志)¶
黃榜綦江人舉人萬厯中知澄城勤於民事置學田立¶
　義倉又造木牛滾鋤以勸耕當事皆稱其才(賈/志)¶
<pb:KR2k0050_WYG_053-74a>¶
髙一䕫陳留人舉人萬厯中知澄城精明仁厚善政宜¶
　民澄素苦徭役重累單户䕫申請條鞭徭役始均(澄/城)¶
　(縣/志)南邦化安邑人進士知澄城始立條鞭大便里甲¶
　後人被徳不衰(賈志其按二傳俱云立條鞭法豈髙/令發  端而南令成其事乎合傳之)¶
　(以見其/終始云)¶
馬攀龍號瑞洲四川巴縣人萬厯中授韓城令性慈惠¶
　介潔丁田賦多溢額逋負日甚攀龍親經釐正而溢¶
　派規避之端自此永杜又韓之水利工不勤易堙溉¶
<pb:KR2k0050_WYG_053-74b>¶
　不勻易閼攀龍為酌田分期灌水堤堰疏濬曠工必¶
　懲遇旱輒涕泣拜禱焚爪自責每有膏雨之應終其¶
　任獄訟盜賊為之一清遷興國知州(賈/志)¶
王九疇字子範河南鄧州人舉人萬厯間華隂知縣均¶
　田弭盜多惠政嘗修學宫建北城樓立常平倉樹道¶
　傍栁復葱谷水故道與華牧力辨利害務期兩便民¶
　思之不置(賈/志)¶
劉澤逺祥符人萬厯間舉人知同官催科不擾建書院¶
<pb:KR2k0050_WYG_053-75a>¶
　奎樓河堤諸公署併修縣志文風丕變規制一新(賈/志)¶
劉夢陽嘉州舉人萬厯間知白水恢新學宫重修邑志¶
　甚有功於士民(賈/志)¶
黃汝槐湖廣鄖縣人選貢萬厯中知白水撫疲邑災氓¶
　政多愷澤境有&KR0624;民歳出刼掠汝槐申請𠞰除邑為¶
　立碑與賈沈二令並祀(白水/縣志)¶
方本清字子任河南南陽人恩貢知三水有才識改建¶
　學宫補置俎豆修司院葺城樓濬水渠十餘所茂績¶
<pb:KR2k0050_WYG_053-75b>¶
　丕著(三水/縣志)¶
陳王庭北直永平人任洛川令清慎儉約凡錢榖訟獄¶
　剖斷如流吏不敢干以私洛川夙號繁劇民玩吏刁¶
　前後令斯邑者&KR0616;&KR0616;禁令怠弛王庭有精力敏於裁¶
　决故令行禁止風俗一變(賈/志)¶
江之澨汶上人萬厯中知中部精明果敢力植善類邑¶
　俊秀孤弱不能自立者曲為保全多方誘掖務底於¶
　成其里中豪猾交通吏胥招納權賄武斷鄉曲者廉¶
<pb:KR2k0050_WYG_053-76a>¶
　得其魁數人捕治之餘黨懾伏以艱歸復補中部加¶
　意恤民尤勵廉節前後六載民悦士服陞任去邑人¶
　泣送境外(延安/府志)¶
陳王道山西寧鄉人舉人令延川調繁清澗遇奸吏輒¶
　置之法理獄剖决如流四隣控籲者皆假籍以希聽¶
　斷且持躬介潔遇士大夫不阿士耑其業民樂其生¶
　循聲大起擢貳正定(賈/志)¶
孟希孔字于時山西蒲州人進士萬厯末知扶風簡重¶
<pb:KR2k0050_WYG_053-76b>¶
　寡言笑望之凜然而冲懐可即初下車屏去文法曲¶
　為綏輯徵收羨餘寄之公帑凡營建公費即以充之¶
　不更加派於民招撫流移予以牛種民感其徳輸納¶
　莫敢後期(賈/志)¶
郅述中山西蒲州人舉人萬厯末知麟遊清介自矢一¶
　事病民如身受之邑故苦疲述中徐為料理不以督¶
　責擾民月三課士進以徳業後左遷去(麟遊/縣志)¶
張啟䝉霸州人舉人萬厯末知漢隂居寛行簡得為政¶
<pb:KR2k0050_WYG_053-77a>¶
　體調停差役務從輕省修尊經閣文昌宫魁星樓八¶
　蜡廟築月河堤造城門橋歴任五年士民誦之(賈/志)¶
王之璽字符珍河南開封人舉人天啓初鳯翔知縣其¶
　言呐呐不出諸口而政事暇整立易知單毎户以賦¶
　丁多寡為次一甲給一單如甲不完限則乙不受單¶
　凡留單者責之民争輸賦單行若流催科不擾(鳯翔/縣志)¶
熊引豐字年玉四川富順人舉人天啓初知扶風機警¶
　夙成更饒幹畧先是邑多逋欠麥秋後追攝四出胥¶
<pb:KR2k0050_WYG_053-77b>¶
　役復上下其手竊取嬴餘引豐廉得其狀無羈留需¶
　索之擾百姓争先輸納吏民莫敢侵欺且應變倉卒¶
　不畏強禦奸宄戢伏境内大治(賈/志)¶
姜兆張字省宇山東掖縣人天啓壬戌進士任三原令¶
　下車之日問疾苦鋤強暴有嫌其風節過峻者兆張¶
　曰稂莠不除嘉禾不植民害不去民安得寜越二年¶
　徙長安令士庶擁車悲涕(賈/志)兆張為咸寧令時撫按¶
　批行會議為魏璫建祠兆張抗執不可遂削籍歸里¶
<pb:KR2k0050_WYG_053-78a>¶
　(頌天/臚筆)¶
王慶逺山東臨邑人恩貢天啟三年任安定令清介絶¶
　倫精明果斷地方安堵有民耕得遺金百兩一人來¶
　告慶逺問曰是汝地金耶彼地金耶答曰是彼地非¶
　彼金也當入官慶逺曰汝耕汝地得金吾亦不以不¶
　入官罪汝也其人慚而退陞綏得知州民思慕之祀¶
　名宦(安定/縣志)¶
劉昌號瀛洲祥符人天啓乙丑進士授三原令撫民多¶
<pb:KR2k0050_WYG_053-78b>¶
　惠政月課士講論不輟時議建魏忠賢生祠地上官¶
　意在三原昌力争得免(祥符/縣志)昌精於吏治案無留牘¶
　民無伏奸值流冦猖獗所至攻陷邑人震恐昌乃明¶
　偵諜練土著慎封守綏輯持重境内無患(三原/縣志)¶
路振飛字皓月北直曲州人天啓進士涇陽知縣甫下¶
　車縉紳被奴誣訐奉㫖訊擬時已文致大獄屬四邑¶
　令會訊莫敢平反獨毅然判曰某必無死法當事咸¶
　難之振飛曰即有譴責某力任之既覆奏得减戊巳¶
<pb:KR2k0050_WYG_053-79a>¶
　間歳大祲設法蠲賑撫集流移凡活數萬人未幾旁¶
　縣盜起延及雲陽振飛團練鄉勇人自為戰身先士¶
　卒殱其渠魁數十人冦相戒毋敢入境又以渭水通¶
　商舳艫滿望而涇至弗任舟楫親厯河滸量度深淺¶
　疏蕩泥石令可舟行乃先為小船試運之漸繼之以¶
　巨艦渭川百貨咸集於涇所省輦負費什之八復聽¶
　民自造船通貨不得以税擾民咸便之尋擢御史(賈/志)¶
張京字士將漢陽人舉人天啟中扶風知縣清約恬淡¶
<pb:KR2k0050_WYG_053-79b>¶
　以文學飾吏治不用行户不取贖鍰禮賢愛士一意¶
　拊循嘗有武弁暨司掾騷擾驛站即按治如法值歳¶
　祲盜起設方畧殱渠魁四郊晏然又多方拯濟全活¶
　甚衆(賈/志)¶
蘓州俊山西曲沃人舉人知南鄭縣時常板子張義脱¶
　伍冦漢中州俊單騎請兵平之陞本府同知以守正¶
　不阿致仕歸(賈/志)¶
徐汝正號二寰宣城人萬厯己酉舉人西鄉知縣時瑞¶
<pb:KR2k0050_WYG_053-80a>¶
　藩封漢中道西鄉舳艫相望民夫牽輓不勝驛騷汝¶
　正操小艇懐箋謁王為民請命風作舟溺求屍三日¶
　始得之湍水中猶衣冠端坐石上一門役捧足而跪¶
　邑民環哭失聲立祠祀之今相傳為漢江神(江南/通志)¶
亢孟檜(陳鼎留溪外/傳作孟元檜)號似何臨汾舉人初授洋縣有惠¶
　政瑞王之國供應繁劇力請於王申飭從行宦侍旂¶
　尉不得擅騷民間閭井晏然王以此得賢聲而官民¶
　歌思孟檜不置又開堰浚渠民享其利(續表/忠記)¶
<pb:KR2k0050_WYG_053-80b>¶
曹宗載字圮儒雲南臨安人舉人醴泉令以清廉調繁¶
　洋縣莅任五年講鄉約止刁訟修學宫勤課士風俗¶
　一變(漢中/府志)¶
胡上進北直藁城人以明經知鳳縣清介有守以憂去¶
　復補鳳縣未幾賊突至全家遇害撫按題請褒䘏(賈/志)¶
成材山西清源人崇禎初知宜川時饑饉枕藉盜賊四¶
　起材恩威兼用内撫饑民外捍強冦宜人賴以保全¶
　(賈/志)¶
<pb:KR2k0050_WYG_053-81a>¶
羅爌山西清源人舉人崇禎初知延川時延屬土冦披¶
　猖孤城受圍爌訓練民壯誓衆死守城獲保全居北¶
　門城樓者五年終歳不返署厯陞户部郎中(賈/志)¶
鞠思讓山東文登人恩貢崇禎初以王种盜起自鎮安¶
　調令白水𠞰撫確有指畫值歳饑賑恤貧窮境内晏¶
　如(賈/志)¶
姚一麟山西太原人由舉人知中部值崇禎初兵戈擾¶
　攘饑饉頻仍廬舍灰燼民僅孑遺一麟加意軫恤撫¶
<pb:KR2k0050_WYG_053-81b>¶
　殘黎復縣治漸有起色且嚴明果斷吏無骩法民獲¶
　寧宇歴陞漢中知府(中部/縣志)¶
楊天際號衝元四川龍安人恩貢崇禎五年任興平令¶
　當流冦猖獗訓練民兵料理火具保障一方士民思¶
　之(興平/縣志)¶
梁士淳字昭質北直正定人崇禎辛未進士為涇陽令¶
　莅任首崇學校政事稍暇即進諸生談經課藝孜孜¶
　不倦士風丕振時流賊方熾登城環視築堞濬池費¶
<pb:KR2k0050_WYG_053-82a>¶
　計數千金不損公帑三月工竣又擇民勇敢者因鄉¶
　為伍連伍成營以諸生能騎射者分率之按時訓練¶
　以備不虞是以他邑多蹂躪而涇邑獲安堵撫按亟¶
　稱之其催科不擾杜絶火耗吏胥無得侵蝕尤留意¶
　貯榖備賑設法糴糶使倉有餘積故屢值水旱邑不¶
　為災調繁長安以外艱歸囊槖蕭然人比之琴鶴清¶
　風云(賈/志)¶
韓景芳北直長垣人舉人崇禎七年任醴泉令清嚴耿¶
<pb:KR2k0050_WYG_053-82b>¶
　介不避豪強時流冦猖獗所在焚掠景芳修城池嚴¶
　守禦百姓賴以保全祀名宦(醴泉/縣志)¶
趙躋昌山西解州人舉人授咸陽令崇禎八年八月初¶
　五日遇賊死之(咸陽/縣志)¶
王國訓字振之山西解州人天啓進士崇禎中知扶風¶
　天性嚴毅剖决如流訟平政理自奉儉約恥為夤緣¶
　八年秋冦薄邑城四面攻之國訓繕修守具捍禦六¶
　十餘日力竭城陷被執不屈罵賊而死事聞贈光祿¶
<pb:KR2k0050_WYG_053-83a>¶
　卿賜祭塟䕃一子(賈/志)¶
趙之琴字舜清遼東鐵嶺衛人舉人崇禎八年知淳化¶
　時七盤諸隘盜警豫儲火器完城櫓賊至躬冒矢石¶
　斬馘甚多賊始退創立馬神祠恤里甲馬頭之役民¶
　甚徳之(節愛/碑記)¶
吳從義字裕強浙江山陰人進士長安令初謁選者率¶
　營善地從義獨曰避危疆不就豈臣子分誼且吾貧¶
　若稱貸營之後不剝民以償耶卒得長安時流冦充¶
<pb:KR2k0050_WYG_053-83b>¶
　斥詔三邊督師孫傅庭移鎮西安兵十餘萬糗糧芻¶
　茭咸取辦於令秦府宗室及縉紳佔業者居十之四¶
　名為寄庄無他役役獨累小民從義不憚強禦令豪¶
　族均輸民獲稍甦而兵亦無譁舉卓異督師陷陣殁¶
　長安勢如累卵從義佐撫軍誓死不貳繼娶胡至署¶
　家人以合巹請正色曰此何時也而為此浹三旬終¶
　不一顧分汛南門賊攻城西門先陷吏請攜印出走¶
　從義曰城亡與亡吾將安徃見一僕在側曰吾當以¶
<pb:KR2k0050_WYG_053-84a>¶
　死報國汝素忠謹可奔訃吾家新閨人尚未成禮仍¶
　歸其母言畢入關帝廟卸戎服易冠帶望闕叩頭投¶
　井死年四十有三賊知從義死戒其下毋犯其署家¶
　人得全從義為童子時夢一長者拊其背曰歳寒松¶
　柏其在斯乎寤而誌之至是果驗後贈按察司僉事¶
　(續表/忠記)從義崇禎庚辰進士辛巳筮仕長安有廉名癸¶
　未冬逆李入關城陷從義詣關帝廟易公服望闕泣¶
　拜如張睢陽之言曰生無以報國死當為厲鬼以殺¶
<pb:KR2k0050_WYG_053-84b>¶
　賊遂引刀自裁為吏奪去未死徐歩殿後有井舉身¶
　赴之猶未死為賊邏者所覺欲引出謂爾何自苦肯¶
　更事富貴可保從義於井中厲罵賊怒推石瓦下擊¶
　死(方學舜忠烈碑記按方碑記從義/死事與續表忠  微異故並識之)¶
張宗孟字泗源山西定襄人進士授鄠縣令未莅任冦¶
　薄城下宗孟聞警兼程而進至則四門皆土野服從¶
　間道登陴鼓勵守者賊宵遁乃治鄠城四隅建敵樓¶
　重葺四門創懸樓二十二座建堡六十六處各設火¶
<pb:KR2k0050_WYG_053-85a>¶
　具賊過城下輒相戒毋敢犯又建市心樓重修大成¶
　殿移泮池櫺星門外居恒與人語煦煦可親而階庭¶
　肅穆吏胥奔走無錯趾諸臺横有徵調即拒不應左¶
　帥兵過處俱入城宗孟拒之一切供億置城外扄其¶
　門因誣譖於督院上其事奉㫖勘問士民保留乃以¶
　降級攝令事任八年陞刑部主事(鄠縣/志)¶
陳扆頌字我恂濟寧人進士崇禎間知三原志操清白¶
　不染一私緩催徴剔積蠧撫䘏瘡痍𠞰除強冦士民¶
<pb:KR2k0050_WYG_053-85b>¶
　徳之(三原/縣志)¶
楊暄山西高平人由進士授渭南令老成厚重甚得民¶
　和歳大祲畢力拯救奸人乗機行刼斃之杖下民得¶
　稍安賊兵抵渭南暄已擢兵曹未行與學官蔡姓者¶
　同守會舉人王明誥開門迎賊暄被執罵賊死(續表/忠記)¶
柴國弼遼東人歳貢知安塞長於禦侮明戰守之法衝¶
　鋒破賊城賴以全以疾卒邑人思之祀名宦(延安/府志)¶
陳炳河南孟津人舉人知安塞時大饑道殣相望冦盜¶
<pb:KR2k0050_WYG_053-86a>¶
　充斥炳煮粥活人以千計復力捍孤城邑人賴之(延/安)¶
　(府/志)¶
蒲來舉(籍失/考)知甘泉縣賊來犯守備孫守法等擁兵不¶
　救城破來舉手刃一賊傷六賊而死(續表/忠記)¶
郝鴻猷字勲甫北直霸州人崇禎時以舉人授延長令¶
　延長處賊窠中賊營蔓延數百里鴻猷單車之官既¶
　而賊環攻延長鴻猷設守具捍禦忠誠感人父老子¶
　弟效死弗去賊攻不勝遂引去圍既解冒雨巡城墮¶
<pb:KR2k0050_WYG_053-86b>¶
　而折脇移病歸數月城遂陷延人尸祝之(初學/集)鴻猷¶
　負偉才有膽畧時巨冦號一字王嘯聚延水關鴻猷¶
　預謀守禦凡作止部伍編成詩曲俾兵民習歌之不¶
　煩號令行壘肅然賊至列陣於前單騎至營諭以利¶
　害賊懼遁去孤城賴以無患(延長縣志不按鴻猷二/傳事跡微  同由前傳)¶
　(可見其忠義由後傳可/覘其謀畧故並錄之)¶
萬代芳遼東人崇禎時為延長令廉介自持慷慨有氣¶
　節時流賊犯境躬率士民修戰守之具及攻城晝夜¶
<pb:KR2k0050_WYG_053-87a>¶
　堅守力盡城破乃退守上城用砲擊之砲未及燃賊¶
　蜂擁至乃北面再拜曰臣力竭矣自刎而死祀名宦¶
　(延長/縣志)¶
唐夢鯤字化卿番禺人萬厯乙卯舉人知寶鷄縣縣為¶
　三秦劇邑或謂夢鯤曰公年垂耳順逺宦崖疆為公¶
　危之夢鯤笑曰為朝廷臣子安所避甫入境潼關失¶
　守賊欲取道寶鷄夢鯤力禦之邑得無恙未幾李自¶
　成據西安三秦相繼陷没夢鯤知彈丸不能獨完一¶
<pb:KR2k0050_WYG_053-87b>¶
　日晨起慷慨謂僕曰吾力竭矣唯一死以盡吾職悲¶
　憤痛哭縊於官署時崇禎癸未十二月十八日也上¶
　聞贈光祿寺少卿賜祭塟焉(廣東/通志)¶
魏權中山西武鄉人崇禎中貢生知郿縣長才大畧果¶
　於任事當流冦猖獗能練兵守城賊數環攻隨宜守¶
　禦時復破斬賊級陞西安同知(賈/志)¶
夏紹虞湖廣襄陽人崇禎中貢生知麟遊以新城未據¶
　形勝上疏改復古城剏造宏逺至今賴之(賈/志)¶
<pb:KR2k0050_WYG_053-88a>¶
吕鳴世福建人由恩貢為麟遊知縣性介特以風教自¶
　任崇禎七年八月城陷被執賊聞其廉惠惜之未忍¶
　加害鳴世發憤絶食六日而卒(續表/忠記)¶
蔣汝艾字玉衡興安人以歳貢任洋縣訓導陞西鄉教¶
　諭崇禎時巨冦肆擾委署南鄭篆招流移恤困苦設¶
　法殱捕賊不敢近(興安/州志)¶
司五教字敬先内黃人以明經知城固縣時逆闖遣賊¶
　帥田見秀擁衆攻城五教以大義激士民固守閲四¶
<pb:KR2k0050_WYG_053-88b>¶
　日力盡城陷被執賊帥逼之跪厲聲曰朝廷命官肯¶
　為賊屈耶索印曰印已還天子賊怒遂遇難(畿輔/志)¶
程謙字六吉山西岢嵐人崇禎中以舉人知西鄉勤敏¶
　廉肅吏胥畏法署洋縣城固值流賊四起鄰邑悉遭¶
　蹂躪千里内無堅城謙設法督民守禦三邑俱安堵¶
　無恙(賈/志)¶
郭鼎藩字翰宇涇陽人萬厯丙午舉人初為沔縣教諭¶
　適遇逆闖率賊數萬夜薄城下縣令恐懼鼎藩慨然¶
<pb:KR2k0050_WYG_053-89a>¶
　以城守自任泣勵義勇親冒矢石賊被創以去沔人¶
　勒石紀績尋署事鳳縣寛賦税除強暴士民有一清¶
　徹底之謠(賈/志)¶
郭一龍山東曹縣人舉人崇禎中知洋縣清正剛介流¶
　冦逼城竭力捍禦以病卒士民哀之(賈/志)¶
張鵬翺北直臨城人貢士崇禎十一年知漢隂慷慨勤¶
　敏毅然以滅冦為事歴任五年治績煥然一新(賈/志)¶
劉廷徴北直樂亭人舉人崇禎間任洛南令博學能文¶
<pb:KR2k0050_WYG_053-89b>¶
　莅治誠信剛正不阿時流冦數十萬攻城浹月廷徵¶
　殫力守禦賊引去人追思之(賈/志)¶
董三謨黎平人舉於鄉崇禎中授山陽知縣賊陷城三¶
　謨與其父嗣成弟三元妻李氏攜子女皆死三謨多¶
　惠政百姓素感其恩及全家殉難賊退百姓羣聚而¶
　哭之後贈光祿寺丞立祠嗣成三元並祀妻女建坊¶
　旌表(續表/忠記)¶
范志懋河南虞城人舉人郃陽知縣性剛毅尚名節甫¶
<pb:KR2k0050_WYG_053-90a>¶
　至郃流冦環攻城十七日不下先是邑城設有韓郃¶
　營糜費民萬三千餘金力請撤去後以懐來㕘議殉¶
　國難(賈/志)¶
温素知字忠赤山西聞喜人貢士崇禎間任華隂令慈¶
　惠端方色笑不輕假有揮霍之才遇事直斷悉得其¶
　情調郃陽值歳大祲憂旱成疾遂卒俸餘數十金紳¶
　衿致賻僅得歸櫬(賈/志)¶
田臣山西忻州人舉人崇禎間知蒲城凡事務盡實心¶
<pb:KR2k0050_WYG_053-90b>¶
　威嚴御下吏胥不敢為奸浚濠繕城有功保障邑人¶
　塑像祀之(蒲城/縣志)¶
朱一綂平度州人舉人初任蒲城西安破屬邑多降一¶
　綂獨曰吾家七世衣冠至我臣賊不墜我家聲耶體¶
　素肥令家人擴井口以待㑹衙兵叛奪印趨降一綂¶
　瞋目叱曰吾一日未死印不可得也日暮左右盡散¶
　從容赴井死縣丞姚啟崇亦死焉(續表/忠記)¶
王無逸寧陵人貢生崇禎間知白水明斷不撓大修城¶
<pb:KR2k0050_WYG_053-91a>¶
　陴後㓂潛入城陷無逸猶著公服罵賊死(賈/志)¶
迴滼瀋府宗室由宗貢生知白水習法律吏不敢欺賊¶
　入城猶手弓射賊與學官魏箴典史劉進並被難(續/表)¶
　(忠/記)¶
李麟禎北直深澤人貢生長武令築城鑿池修製火炮¶
　民初怨之數年後賊盜蜂起戰守恃以有具(賈/志)¶
惲紹美湖廣人知長武值庚辰之變頹垣敗井目不忍¶
　覩紹美署長武修城垣招流離救荒弭盜大有恢復¶
<pb:KR2k0050_WYG_053-91b>¶
　之功夜宿戍樓作長武愁吟三十首邑人感其徳咸¶
　以為嫓美梁公云(賈/志)¶
萬雲路北直吳橋人中部知縣仁慈愷悌時征役不息¶
　兵至輒病民於是士民閉城不肯内兵督師怒執衿¶
　士欲杖之雲路力抗不從卒於官闔邑泣送出境(賈/志)¶
新堞(作□/誤)汾府宗室以十四年恩貢選授中部潼關破¶
　賊傳檄至新堞方巡城手碎其牌欲效死守邑人皆¶
　股栗乃集父老告之曰封疆之臣有死無貳汝等可¶
<pb:KR2k0050_WYG_053-92a>¶
　各為計吾盡吾節而已未幾賊至妻盧孺人妾薛氏¶
　馮氏皆請自縊馮猶未合𢀿揮之去不可垂泣願從¶
　有女纔數歳拊其背而勉之縊書表封印馳上京師¶
　冠帶向闕拜又遙拜其母遂自縊邑人塟之社稷壇¶
　側妻妾與女咸祔(續表忠記兵按紀事本末李自成/䧟潼關分  畧鄜延中部知縣華)¶
　(堞知城小不支遂經死事/與此同疑華即新字之訛)¶
周瑚北直行唐人恩貢崇禎中知清澗剖决疑事如習¶
　知戊寅流冦逼城數月瑚嚴為守禦多出竒畫危城¶
<pb:KR2k0050_WYG_053-92b>¶
　得完(清澗/縣志)¶
胡允賓貴州石阡人崇禎末為延長令時兵戈連歳饑¶
　饉頻仍允賓嚴守禦勤賑恤殘黎獲安精明果斷吏¶
　無骩法人無遁情(延長/縣志)¶
　　按令長為親民之官其惠愛及人尤切雖舊志所¶
　　遺未可棄也如唐長安令盧文秀宜春人美原令¶
　　崔衍失其籍陳倉令薛景先失其籍澄城令宗義¶
　　仲南陽人宋長安令馮子脩西充人高陵令范棟¶
<pb:KR2k0050_WYG_053-93a>¶
　　失其籍鄠縣令張伋失其籍渭南令宋白大名人¶
　　陸游山隂人下邽令蔡冠卿南城人扶風令錢文¶
　　敏新安人郿縣令賈藩失其籍汧陽令朱景偃師¶
　　人武功令王頤失其籍金安定令張亨崞縣人蒲¶
　　城令馬揚東平人好畤令張去華臨海人元咸寧¶
　　令王義寧晉人高陵令張崈失其籍鄠縣令冦靖¶
　　失其籍三原令陳思道新安人三原令郭正正定¶
　　人盩厔令孫明道醴泉令嚴承直甘泉令張鼎成¶
<pb:KR2k0050_WYG_053-93b>¶
　　安定令李徳源朝邑令成好徳俱失其籍韓城令¶
　　解榮祖大華人米脂令武秘河東人姒庸道陜州¶
　　人府谷令薛治失其籍明長安令李時涿州人褚¶
　　環交河人沈聽之商城人孫三傑樂安人王時英¶
　　垣曲人咸寧令孫浩失其籍何鍾富順人李宗延¶
　　汝寧人李得中内鄉人陳王庭盧龍人劉有源江¶
　　西人咸陽令郭在豐太康人李經祁州人趙璉歸¶
　　徳人孟綂寧陽人楊睿獲鹿人底藴考城人李仁¶
<pb:KR2k0050_WYG_053-94a>¶
　　濬縣人楊鉞香河人王三錫内江人曾傳徳陽人¶
　　傅霈忻州人宋國相濵州人張名世馬邑人興平¶
　　令王悰獻縣人朱瑄廬陵人陳常叙州人田適汾¶
　　州人劉賢曹縣人李景先邢臺人郭孔完新鄉人¶
　　王思任山隂人閻堯年隆平人臨潼令徐鏞興國¶
　　人張一鯤定逺人張蒲偃師人劉文煥光州人高¶
　　陵令楊清太和人張錦山東人馬政柘城人段讓¶
　　洪洞人劉安臨城人鄠縣令王文秀閬中人楊祐¶
<pb:KR2k0050_WYG_053-94b>¶
　　内江人藍田令郭坤高平人周潾太原人楊培解¶
　　州人陳一䕫光州人楊紹先高平人三原令龎輔¶
　　鄉寧人陳榮戎縣人劉躭武定人朱芾溧水人莫¶
　　謙大興人謝鵬衞輝人張治潁川衛人李昌興濟¶
　　人高進孝獲嘉人盩厔令劉遜儀徵人傅寵重慶¶
　　人羅良禎成都人秦聚奎漢陽人王之栩蘄州人¶
　　何逈秀正定人渭南令周璘博興人宋禮郟縣人¶
　　宫顯樂至人嚴用四川人褚順祥符人王宫用成¶
<pb:KR2k0050_WYG_053-95a>¶
　　安人劉翾内江人靳廷賓歴城人梁許孟津人徐¶
　　吉内江人王九叙肅寧人張希夏蒲州人富平令¶
　　李壽昌太原人王傑失其籍韓楷山東人郭鎔失¶
　　其籍陳潤順天人張本韓凱俱失其籍王宗源吳¶
　　橋人劉藻彭縣人劉希簡漢州人胡志䕫安邑人¶
　　劉尚禮汾州人何通衢巴州人楊君惠徽州人宋¶
　　果萊陽人馬呈徳杞縣人醴泉令胡璉湯陰人張¶
　　剛鞏縣人張相蓬州人王錫洪洞人王佐蒲臺人¶
<pb:KR2k0050_WYG_053-95b>¶
　　韓嘉會眉州人劉佐徳陽人張惟易上蔡人姚燭¶
　　襄城人張大美霑益人芮質田寶坻人陳竒䇿絳¶
　　州人賀仲軾獲嘉人程尚勤長治人膚施令董汝¶
　　豫洛陽人安塞令趙之庠四川人彭堯昇藍山人¶
　　甘泉令郝鏜吉州人安定令劉整孟縣人鄭淇汶¶
　　上人李巖博平人徐彬滎陽人劉鑑陳州人王道¶
　　盧龍人曹銘臨清人陳言信陽人范盈曲陽人李¶
　　時魏縣人張永茂浮山人田應聘雞澤人高天命¶
<pb:KR2k0050_WYG_053-96a>¶
　　徳州人丘雲肇諸城人胡燔全縣人保安令張庸¶
　　江寧人朱通宛平人陳暹永平衛人何定保定人¶
　　王正武清人南泰洪洞人黎昌期廣東人宜川令¶
　　符仕寧陵人吕封齊失其籍彭燿廣東人延川令¶
　　馬憲武康人馬元正定人張友先通江人賀瓔寧¶
　　鄉人王永清遷安人陳文麻城人劉宗禮大名人¶
　　朱庭弼保徳人齊璿燕山衛人齊堯智慶雲人王¶
　　禎館陶人毛儲元常徳人劉正寛安邑人彭應元¶
<pb:KR2k0050_WYG_053-96b>¶
　　筠連人蘓庭益都人延長令雷潔平遙人張世英¶
　　洛陽人王道明黃縣人王嘉柟掖縣人侯國勲大¶
　　同人鳳翔令蘓夢蛟綿竹人岐山令王澤失其籍¶
　　張緒宗固安人榮節遂平人汪玠巴縣人陳鶴陽¶
　　資陽人蒲軾崇慶人馬彦卿内江人寶鷄令師嘉¶
　　言河津人扶風令周本瀘州人孫昌𢎞農衛人楊¶
　　瞻蒲城人郿縣令方豐建昌人馮清灤州人毛振¶
　　西平人劉翺大同人賈㫤李溢俱祥符人程章内¶
<pb:KR2k0050_WYG_053-97a>¶
　　江人張文煥掖縣人李嘉祿禹州人汧陽令王彦¶
　　祥榆次人兾進唐山人麟遊令冉鼎中牟人劉預¶
　　絳州人張紳商河人朱正光大足人李應時榆次¶
　　人劉應科垣曲人熊文煒隆昌人南鄭令李麟綿¶
　　竹人馮英寧晉人霍鎮芳光州人甘惟燦海澄人¶
　　褒城令王魯鄆城人侯明洛陽人張表鹿邑人李¶
　　籌營山人張庚曹縣人胡復之南溪人展學蒲州¶
　　人程士竒通山人焦應鶴保寧人城固令曹璧稷¶
<pb:KR2k0050_WYG_053-97b>¶
　　山人胡海饒州人趙思仁昌平人經希伋廣西人¶
　　劉振平陽人李材郟縣人熊讜麻城人喬起鳳安¶
　　邑人劉振益南部人高登明翼城人西鄉令陳昺¶
　　高安人郭璣高平人李㬋内鄉人關廷訪沁陽人¶
　　李向春高平人洋縣令劉質吉安人馬驤偃師人¶
　　王黼武進人王勉宛平人崔璽燕山衛人成儒新¶
　　城人李政葉縣人李惟幾祥符人盧可兆重慶人¶
　　張連潼州人閻邦寧原武人李良棟合州人姚誠¶
<pb:KR2k0050_WYG_053-98a>¶
　　正安邑人鳳縣令馮惠安陽人戈恂江陰人楊忠¶
　　聞喜人馬傑利津人畢逵齊河人路譓河内人甯¶
　　浩遼東海州人蘓玹懐慶人薛應奎臨晉人譙秉¶
　　彛南充人司思内黃人趙世英中江人向閣通江¶
　　人胡可教新城人沔縣令王昱失其籍姜仲能江¶
　　安人侯信泰安人李澤厯城人張賢廣葛人畧陽¶
　　令常輔閬中人李顯貴金堂人胡邦彥易州人杜¶
　　介石州人申如塤延津人傅爾正滄州人洵陽令¶
<pb:KR2k0050_WYG_053-98b>¶
　　李肅失其籍黃元晉寧人羅熙射洪人南兆濮州¶
　　人紫陽令張亨甫内黃人羅埧劍州人郭四維夏¶
　　津人周宗懿忻州人李守仁順天人石泉令樊均¶
　　考城人陸旗歴城人盧繡寶應人孫宥考城人周¶
　　延齡武城人郭一儒安化人漢隂令劉亨黃縣人¶
　　唐希介陽曲人李時秀孟縣人袁一翰曲周人鎮¶
　　安令楊永清忻州人張鳳翼沛縣人洛南令楊企¶
　　陜州人鄭英失其籍楊士元聞喜人高綬遼州人¶
<pb:KR2k0050_WYG_053-99a>¶
　　茍衡山富順人景二陽富順人陳應顯沙縣人洪¶
　　其道商城人李燦滎陽人山陽令王時雍垣曲人¶
　　商南令崔輔王舜民俱失其籍朝邑令蘓槃南陽¶
　　人郃陽令李郁四川嘉定州人董鑑延津人譚啟¶
　　大寧人王邦才盧氏人澄城令王秩失其籍趙瑾¶
　　博興人楊泰代州人孫璉新蔡人洪廷玉普定衞¶
　　人杜國漸南宫人毛丹鳳威州人徐時勉江南嘉¶
　　定人傅應鳳浙江山隂人王選西充人韓城令王¶
<pb:KR2k0050_WYG_053-99b>¶
　　宏青城人王鼎湯隂人楊遇春陳留人吳雄封邱¶
　　人郭松山西運司人鄭鉞祥符人全文都勻人任¶
　　鎧平定州人蘓進祥符人任康世滄溪人李應選¶
　　趙城人華隂令曹光安邑人莫九齡益都人王濟¶
　　城武人閔以仁渠縣人陳希元東光人唐寅營山¶
　　人趙絅樂平人蒲城令史遷金壇人楊觀新都人¶
　　黃䇕項城人劉大謨儀封人侯秩長垣人李瑤解¶
　　州人李&KR0177;然汶上人同官令郭瑄忻州人傅鼎直¶
<pb:KR2k0050_WYG_053-100a>¶
　　𨽻清河人白鎮平定人顔順景州人張貴珉景州¶
　　人楊茂夾江人周俊洛陽人彭好古夏邑人吳洸¶
　　威州人馬鐸定興人孔尚標曲阜人白水令柴忠¶
　　陽榖人賈實滿城人周賢栁州人趙翰解州人賈¶
　　熙載雞澤人沈嘉賓保安衛人張名世馬邑人武¶
　　功令蘓孝澠池人冦如圭宜賓人賴禮南康人宫¶
　　廷静樂人曹俊静樂人張宏内鄉人党茂忻州人¶
　　高璲繁峙人魯變睢州人李舒芳陶丘人李雲夷¶
<pb:KR2k0050_WYG_053-100b>¶
　　陵州人劉渤然新安人陳嘉引東平人永壽令伏¶
　　伯安歸徳人龍儀萬載人胡紳潛江人郭質高平¶
　　人白祥館陶人李剛定襄人鄧百祿崇寧人徐州¶
　　守金堂人三水令錢若愚宜良人傅廷佩遼東人¶
　　李遷武強人吳之翰蘄州人楊津昆明人謝三詔¶
　　偃師人陸敏學大同人唐萬齡淮安人高知登封¶
　　人淳化令趙文博代州人劉玉宣府人李梁磁州¶
　　人湯浙臨湘人方應節玉田人歐陽煖遵化人長¶
<pb:KR2k0050_WYG_053-101a>¶
　　武令梁道凝泰和人洛川令朱炳吳縣人李瓚湯¶
　　隂人茍鵬蓬州人古民四川人楊勗肖聞喜人李¶
　　廷儀霍州人馮養志高平人韓必顯安邱人中部¶
　　令黃琮失其籍謝文昌四川人鄭源許州人蕭章¶
　　岢嵐人胡憙新繁人雷啟東汾州人譙仕雄眉州¶
　　人宜君令金聲華亭人韓慰大名人宋名儒李迪¶
　　康俱平陽人米脂令孫繩武即墨人清澗令侯華¶
　　陵川人趙璐任邱人高室大名人魏朝宗岢嵐人¶
<pb:KR2k0050_WYG_053-101b>¶
　　陳汝元浙江山隂人唐思周磁州人郭磐石棗強¶
　　人吳堡令范平仲失其籍李文煥大同人袁禮失¶
　　其籍崔謙高平人李雄永平人鈕繼武徳州人張¶
　　弛遼州人張廷鳳魏縣人李錦翼城人馮訓博平¶
　　人傅嘉行渠縣人楊宗范三河人杜邦泰阜城人¶
　　王邦麒臨汾人靳學古盧氏人簡國寧石阡人神¶
　　木令楊聰宻縣人府谷令劉綱禹州人田章束鹿¶
　　人白爾心吉州人范學顏翼城人劉源四川人王¶
<pb:KR2k0050_WYG_053-102a>¶
　　民範文安人並錄存之亦以見愷悌慈良去思猶¶
　　在云爾¶
本朝¶
　索應運徳州人拔貢順治二年為白水尉寧人省事¶
　　循聲大著流冦陷城不屈自縊死又署令趙瀚者¶
　　賊至被執賊素知其才欵語誘降瀚不對已而大¶
　　罵一賊曰是終不為我用盍殺之以成其志遂遇¶
　　害瀚榆社人以同州州同來攝縣事亦順治初年¶
<pb:KR2k0050_WYG_053-102b>¶
　　也¶
　宋永譽永年舉人順治二年知郿縣甫莅任流冦賀¶
　　珍自漢中㓂長安道攻郿遣使招永譽許以厚祿¶
　　永譽收縛其賊賊怒攻圍五晝夜城陷被執永譽¶
　　挺立不跪罵不絶口賊衆臠殺之事¶
聞贈按察司僉事廕一子¶
　傅性良登封人順治初由貢生知永壽縣賊賀珍圍¶
　　城性良堅守獲全總督孟喬芳上其功陞蘇州府¶
<pb:KR2k0050_WYG_053-103a>¶
　　同知¶
　靳榜祁州貢生順治二年為澄城令敷政寛平與民¶
　　休息會郃陽魏天命倡亂勢張甚三年春澄城被¶
　　冦榜死之¶
　趙廷臣字君鄰奉天鐵嶺人順治二年知山陽縣邑¶
　　屢經兵燹民多流散廷臣招諭使歸均徭緩賦民¶
　　以安集丁亥歳大饑倉儲無餘廷臣捐金糴粟計¶
　　口賑之其老弱顛連者復按季周給多所全活逆¶
<pb:KR2k0050_WYG_053-103b>¶
　　賊劉二虎聚衆數萬鄖冦王二等先後攻山陽廷¶
　　臣晝夜固守賊不能下悉遁去其他山冦竊發者¶
　　廷臣登陴諭以大義賊多感服受撫嘗率衆偵賊¶
　　為伏莽所中廷臣扶創歸益嚴守禦曰吾為¶
　國家守土於身何有山冦王希榮久據鎮安執縣令¶
　　置寨下勢甚猖獗臺司檄廷臣徃撫廷臣即單騎¶
　　至賊營宣揚¶
聖朝威徳言詞侃侃希榮遂降廷臣挈前令並印綬以¶
<pb:KR2k0050_WYG_053-104a>¶
　　歸臺司咸器重焉厯官浙閩總制山陽民建祠祀¶
　　之¶
　馮聖朝河間人由選貢任雒南知縣時兵火甫定與¶
　　民休息凡有利害即單騎入省面陳臺司豁荒糧¶
　　定額賦水旱疫癘祈禱立應㑹順治二年邑有嘉¶
　　禾瑞麥之兆士民僉謂賢令所感¶
　王用傑陽城人貢生順治三年授澄城令時澄方被¶
　　冦用傑請兵親𠞰執賊魁康姬衛戮之餘就撫四¶
<pb:KR2k0050_WYG_053-104b>¶
　　境帖然於是修文廟復衙署設施井井可觀¶
　賈廷璋山東人貢生順治四年知宜君縣六年王永¶
　　強兵陷郡城遣人至縣趣繳印廷璋怒罵曰此宜¶
　　君令印也孰可索亦孰可與兵至遂遇害僕亦從¶
　　死事¶
聞贈廕如制時典史方一御亦死於難康熙五十八年¶
　　入祠¶
　黃瑤字白雲四川忠州人舉人順治四年任安塞令¶
<pb:KR2k0050_WYG_053-105a>¶
　　才智明敏遇事敢為殘疆大有起色六年王永強¶
　　作亂瑤誓死守孤城力拒強敵卒殞於難事¶
聞贈按察司僉事廕一子入監時變起倉猝郡邑守禦¶
　　無資有洛川署令郭璨亦以守城力屈死¶
　徐之龍字仲升江隂人順治四年由恩貢授神木令¶
　　逆弁王永強兵至之龍嬰城固守城陷之龍慨然¶
　　曰吾受¶
國恩當以死報誓不靦顏求生遂罵賊死之事¶
<pb:KR2k0050_WYG_053-105b>¶
聞贈按察司僉事¶
賜祭塟之龍二子廷綸寵綸在署亦皆遇害¶
　姚欽明江寧人貢生順治四年宰澄城削平餘孽招¶
　　集流亡以荒糧為澄民累條悉諸弊申請再三得¶
　　邀¶
恩免至修文廟賑貧寒改陸運雪寃獄尤見愛民實政¶
　王儒濰縣人宰三水順治初冦氛未靖城西堡名雙¶
　　槐者公署倉庫所在為一邑要地時經兵燹儒尅¶
<pb:KR2k0050_WYG_053-106a>¶
　　期修復守禦備至四境帖然民懐其徳為建祠樹¶
　　碑以志遺愛¶
　李溥字雷澤鄢陵人順治丙戌進士授三原令英爽¶
　　有幹才時流氛未靖數窺縣城溥繕雉堞練鄉勇¶
　　儲偫甚周九年春賊破西鄉王堡據嶻嶭山&KR0270;借¶
　　兵鄰鎮直擣賊巢盡殱之四郊以寧内陞户部主¶
　　事三原人肖像祀之¶
　趙賓陽武人順治丙戌進士知淳化縣時冦氛未靖¶
<pb:KR2k0050_WYG_053-106b>¶
　　賓修城設險邑民安枕淳邑浮糧猶沿明季舊額¶
　　賓哀籲上臺得疏請蠲數千石一時有更生之慶¶
　　擢刑部主事去¶
　張舜舉順天籍進士綿竹人順治六年授蒲城知縣¶
　　清明仁厚勇於任事先是王永強竊據蒲城及亂¶
　　定城市一空舜舉招集流亡安撫備至慮兵民雜¶
　　處不靖建立營房俱得安堵又請停舊逋免新荒¶
　　民困獲蘇北山巨㓂唐威方熾舜舉計斬之餘黨¶
<pb:KR2k0050_WYG_053-107a>¶
　　悉散邑境以寧政暇以風化為己任興賢育徳士¶
　　知敦行復裁定縣志捐俸刋行¶
　蔡祖庚字蓮西上元人進士順治七年任甘泉令甘¶
　　泉在明季時兵疫頻仍田荒丁絶庚下車招流移¶
　　革耗羨禁私沠豁荒糧禮士愛民殘疆始振康熙¶
　　二十年甘泉令黃日煥復請除荒丁於是民累永¶
　　息日煥永定人順治辛丑進士後擢邳州牧¶
　王廷議翼城人順治己丑進士庚寅任清澗令時叛¶
<pb:KR2k0050_WYG_053-107b>¶
　　逆未靖大兵圍府谷人心皇皇廷議計安反側調¶
　　度軍需整頓有法為政聽斷如流不事鞭朴催科¶
　　不遣胥役輸納無後期者五年之間時和歳稔盜¶
　　息民安臺司交章薦之擢户部主事老稚泣送於¶
　　道者踵相接¶
　吳汝為霑化人順治己丑進士除麟遊令麟故小邑¶
　　兵燹後户口凋殘汝為至殫力生聚教養有方至¶
　　减荒地浮糧免鹽課積逋尤大有造於麟邑康熙¶
<pb:KR2k0050_WYG_053-108a>¶
　　四年入名宦祠¶
　邵伯䕃字子南閩縣人順治壬辰進士授高陵令嘗¶
　　奉檄清丈田糧悉蠲浮額性精察剔蠧除奸無所¶
　　容隠適渭南涇陽二令缺邑民争赴撫軍乞邵令¶
　　攝篆遂攝渭南縣事又攝篆藍田皆有惠政¶
　蘓就大交河人歳貢順治十年由教諭陞藍田令歴¶
　　任五載新學宫濬水道立墟市修橋梁易直子諒¶
　　士民戴徳為之建祠立碑¶
<pb:KR2k0050_WYG_053-108b>¶
　王滙字彭濵儀封人順治壬辰進士十三年任安定¶
　　令邑號彫敝滙下車撫綏不遺餘力詳革驛站浮¶
　　費催科有方决獄無滯自奉尤儉居二年丁内艱¶
　　去民立碑思之歳久碑圮復選石重勒焉¶
　范式金秀水人順治十三年由監生授宜川令宜川¶
　　自前令報墾之後丁糧增舊數倍邑民流亡過半¶
　　式金撫字催科心力交殫又詳請憲司備陳民力¶
　　不堪狀得¶
<pb:KR2k0050_WYG_053-109a>¶
㫖俱照舊科折正减田額四百餘頃由是民力稍完又¶
　　鎮川魚河歸徳三驛以宜邑民夫協辦多被勒索¶
　　式金詳請定議以站銀解道民夫得免賠累厯任¶
　　十二年以老去職猶以揑報丁銀開除未盡為耿¶
　　耿云¶
　李天叙安陽人拔貢順治十五年任洋縣令慈惠剛¶
　　方時吳三桂駐漢中招買繁重民不堪命天叙不¶
　　避利害痛哭力爭闔郡均得豁减以父憂去洋民¶
<pb:KR2k0050_WYG_053-109b>¶
　　立碑頌徳¶
　駱鍾麟字挺生臨安人舉人順治十六年知盩厔縣¶
　　性和易喜與士大夫相接時李顒講學里中鍾麟¶
　　尊以師禮徃復不倦邑城北去渭不十里鍾麟循¶
　　行河畔知水勢將南侵議自覽家寨迤東開復古¶
　　道衆難之不果康熙元年夏大雨渭水南溢將及¶
　　城鍾麟率僚屬跽雨中為民請命願以身逐逝水¶
　　久之雨漸止水亦頓减又徙而北流者數里人以¶
<pb:KR2k0050_WYG_053-110a>¶
　　為精誠所感¶
　鄭崑璧字崙輝文水人順治戊戌進士知富平縣富¶
　　平故多水利崑璧因勢利導各疏支渠凡漆沮金¶
　　定北温泉諸河濵岸地悉成沃壤又編審均覈里¶
　　胥無得上下其手在任數年治績井井可紀¶
　羅人琮字紫蘿湖南桃源人順治辛丑進士除朝邑¶
　　令剛方慈惠念切民瘼驛馬故&KR0637;里民牧養又潼¶
　　關衞弓兵工食私&KR0637;朝邑人琮申革之河壖衝地¶
<pb:KR2k0050_WYG_053-110b>¶
　　千餘頃人琮勘實請豁額賦三千七百餘兩滇黔¶
　　之變軍書旁午處置悉中機宜督臣奬其㢘幹擢¶
　　貴州道御史¶
　黃家鼎潁上人康熙初任咸寧知縣時冦逆未靖軍¶
　　需孔亟家鼎幹濟有方兵民悉便自奉尤儉約嘗¶
　　兼旬蔬食不厭會撫臣賈漢復修陜西通志家鼎¶
　　延本邑陳生大經楊生生芝共成縣志八巻詳而¶
　　潔簡而明允稱典則尋擢兵部主事士民遮道泣¶
<pb:KR2k0050_WYG_053-111a>¶
　　留得¶
㫖復任以勞瘁卒官¶
　吳樹聲江寧人進士任畧陽令撫字催科聲績茂著¶
　　畧邑地當衝要時冦氛未靖樹聲設計防禦支應¶
　　芻糧一以忠勤從事尋至殞身畧人哀而慕之公¶
　　舉祀名宦¶
　梅遇字品章南城人順治丙戌舉人康熙三年任郿¶
　　令郿自明季屢經兵燹順治初設官招墾胥吏乗¶
<pb:KR2k0050_WYG_053-111b>¶
　　機揑報逋欠日積遇請於上官虚糧得减邑西北¶
　　境多石田遇相度地勢於邑東南引古横渠屈流¶
　　四十里繞西北入渭由是石田盡成沃壤更設義¶
　　倉建啟聖祠營文昌閣士民咸沐其徳¶
　鄧永芳攸縣人順治戊戌進士康熙三年知蒲城縣¶
　　徵糧斷獄以慈惠著稱蒲民咸感其徳又有蒲令¶
　　關琇者當辛未壬申間關輔大祲琇力行荒政全¶
　　活甚衆蒲民尤徳之琇河南新安人乙丑進士¶
<pb:KR2k0050_WYG_053-112a>¶
　郭維藩奉天人廕生康熙三年任武功知縣邑當東¶
　　西孔道郵政久弛每計畆責民市馬芻茭槽&KR0491;諸¶
　　費歳更不貲維藩請復官馬之制民困獲甦渭水¶
　　為關中巨川邑南東皆臨渭又漆湋二水縈紆中¶
　　貫民田歳多坍没維藩曰奈何使田委洪流賦加¶
　　赤子耶於是力請蠲除包賠之害始杜邑舊有王¶
　　祿田如千頃多為豪強影占維藩親行勘丈尺寸¶
　　無隠不致横累齊民在任六年擢監察御史¶
<pb:KR2k0050_WYG_053-112b>¶
　朱尚義奉天義州人康熙五年由拔貢授安定令初¶
　　安定民徃石嘴驛應役守候淹久深以為苦尚義¶
　　力請裁革又慮差役騷擾鄉村用木皂以代之隆¶
　　冬煮粥以濟貧乏聽訟必開誠勸導有罪者蒲鞭¶
　　示辱而已行取河南道御史¶
　文秉濂全州人順治丁酉舉人康熙七年知淳化甫¶
　　下車即以廓清積弊為己任為政寛猛兼濟淳邑¶
　　浮糧自¶
<pb:KR2k0050_WYG_053-113a>¶
　國初蠲免後節年揑報新墾復多溢額逋賦秉濂泣¶
　　訴臺使者以去就争之事乃寢民感其徳為建祠¶
　　以祀之¶
　楊鑣河南舉人康熙八年任麟遊令有應變才滇黔¶
　　之亂凡輓運重役極力擔荷為民籲免崛山賊嘯¶
　　聚檄到縣鑣即夕定謀率鄉兵殱之以軍功陞遼¶
　　陽知州¶
　林逢泰晉江人舉人康熙八年由隴西令調三水釐¶
<pb:KR2k0050_WYG_053-113b>¶
　　奸剔弊志在澄清邑文廟公署久圮逢泰即捐俸¶
　　修復城垣倉庫次第整理及王輔臣之變訓練鄉¶
　　勇修飭城守邑賴以全至免荒糧豁逃丁及改徴¶
　　折色房税地税諸議尤見其實心愛民云¶
　林世榕海陽人康熙己酉舉人任藍田令藍自兵燹¶
　　後民多失業世榕招集流亡散給牛種由是農務¶
　　大興田野大闢尤慎於讞獄情矜法疑多所全宥¶
　　嘗捐貲葺韓子祠以栁州祔享以栁嘗尉藍田故¶
<pb:KR2k0050_WYG_053-114a>¶
　　也解組之日圖書外無長物云¶
　陳瑹蘄水人康熙十年由舉人任臨潼知縣莅事精¶
　　敏興除有法甲寅之變徵輸如蝟瑹不事敲朴百¶
　　姓急公恐後官兵駐西郊瑹布衣徒步手挈壺簞¶
　　犒之民聞之芻茭器具無不立應其感孚如此擢¶
　　耀州知州¶
　郭傳芳字九芝大同威逺衛人由選貢授咸寧縣佐¶
　　攝郃陽長安篆俱有聲遷富平知縣滇逆之變涼¶
<pb:KR2k0050_WYG_053-114b>¶
　　㓂竊發傳芳偵賊將入境乃乗霧搗巢斬獲有功¶
　　時軍書旁午傳芳轉輸有法民不告勞嘗大聲語¶
　　人曰為百姓即所以為朝廷聞者皆服¶
　張焜字大啟南昌人舉人授永壽縣令縣七被冦躪¶
　　城舍煙蕪焜至僦居麻亭寨築城結茅民始寧宇¶
　　邑故無井澗飲病渴焜披榛步尋得泉山巔疏導¶
　　入城父老相傳此宋吕公大防惠民泉涸廢數百¶
　　年一旦復之是歳田榖多雙穗至有六穗八穗者¶
<pb:KR2k0050_WYG_053-115a>¶
　　逆桂反莫洛經畧漢中檄焜參贊軍務以勞成疾¶
　　卒¶
　翟世琪字湛持益都人順治已亥進士任韓城知縣¶
　　性嚴決人莫敢犯康熙十四年栁溝營遊擊李師¶
　　膺以裁餉激變琪悉力撫慰勢不可制遂及二子¶
　　皆遇害¶
　盧偀天門人商南知縣在任殉難康熙十七年¶
贈陜西按察司僉事¶
<pb:KR2k0050_WYG_053-115b>¶
予祭塟(按商州志不載盧令姓氏楚志亦未詳殉難始/末但以十七年䘏典考之當係吳逆作亂時事)¶
　張發辰字庚干把縣人康熙庚戌進士十八年除臨¶
　　潼令禁黜科歛歳凡三千餘金時軍興旁午輓運¶
　　豆米徃來頻數雖年方強仕而鬚髮早衰平時聽¶
　　斷明决庻政畢舉行取後念民有舊欠濵河地税¶
　　為捐貸以清之¶
　遲維城廣寧人康熙十九年任華隂令歴任五載嚴¶
　　禁刁風奬拔善類創建朱子祠於華山雲臺觀之¶
<pb:KR2k0050_WYG_053-116a>¶
　　右春秋奉祀二十二年奉調各路兵馬回陜十州¶
　　縣供運車輛俱集三河口值大風雪人畜凍餓有¶
　　至斃者維城單騎赴關畫轉運䇿兵民兩便¶
　俞璉字商臣蕭山人令三原時值歳祲勞心撫字賑¶
　　粥給貧全活甚衆又招徠流民數千户履畆勸墾¶
　　不辭况瘁卒官¶
　杜俊章字芝圃扶溝人由舉人任扶風知縣慈惠廉¶
　　明以維持風俗為先嘗有兄弟成訟者輒撫躬自¶
<pb:KR2k0050_WYG_053-116b>¶
　　責曰教化未及遂致䦧牆此司牧者之過也訟者¶
　　尋皆悔悟和好如初¶
　湯應武直𨽻龍門人由教諭陞漢隂令性不喜繁苛¶
　　亦不以簡畧廢公一日坐㕔事民有小過當杖杖¶
　　輒重謂行杖者曰彼罪當死耶忍令死汝手也立¶
　　釋之民皆感泣¶
　陳昌言字禹欽山隂人知朝邑十年修舉廢墜學宫¶
　　行署及村鎮社學皆次第營搆邑有大事必集衆¶
<pb:KR2k0050_WYG_053-117a>¶
　　詳議所舉行無絲毫病民遷信陽州牧邑人有去¶
　　後思¶
　姚士塾字庠若桐城人歳貢由碭山教諭遷朝邑知¶
　　縣教民敦行課農桑嚴賭博清理朝蒲兩邑地界¶
　　植栁誌之督民墾荒不避炎暑竟中疾告歸康熙¶
　　五十七年祀名宦¶
　張如錦長洲人康熙壬戌進士初宰商河補長安未¶
　　莅任復調淳化精於吏治所行俱實政淳化邑志¶
<pb:KR2k0050_WYG_053-117b>¶
　　創自明隆慶間百數十年文獻無徵如錦搜羅軼¶
　　事訂定成書¶
　鈕琇字玉樵吳江人拔貢康熙二十七年知白水多¶
　　惠政三十一年歳大祲奸民乗機刼掠蒲城尤悍¶
　　不可制臺司擇幹員署邑篆即以屬琇琇至立置¶
　　蠧吏二人於法得羣盜訊實取亂首沈諸河邑中¶
　　股栗解官後嘗摺扇單衣獨行蒲市中豪強見者¶
　　猶斂手琇性坦易好遊覽所至輒錄其風土著書¶
<pb:KR2k0050_WYG_053-118a>¶
　　名曰觚賸其秦觚則宰白水時筆也¶
　陳明經綏陽人康熙丙午舉人二十八年知咸寧值¶
　　歳饑¶
九重軫念民艱發帑出粟明經實力奉行以是雖遭歉¶
　　歳民無失所三十年大蝗明經齋戒至田所祭之¶
　　蝗不為災田禾無損秦中久經兵燹郡邑册籍無¶
　　徵明經履畆核實兼并侵欺之弊為之一清今士¶
　　民歌思不置¶
<pb:KR2k0050_WYG_053-118b>¶
　周宣暘鄖西人進士康熙二十九年知臨潼歳祲盗¶
　　起巨憝王金山嘯聚驪山西南又渭北布袋賊出¶
　　没櫟陽勢甚熾宣暘計擒之立置於法潼民以寧¶
　蔣陳錫常熟人康熙乙丑進士三十年授富平令甫¶
　　至值關輔大饑流移載道陳錫立捐千金設厰煮¶
　　粥以食饑者全活無算復捐貲收瘞道殣又念富¶
　　邑瀕河水利久弛於是躬行阡陌疏故玉帶直城¶
　　文昌各渠咸享灌溉之利後歴官雲貴總督¶
<pb:KR2k0050_WYG_053-119a>¶
　竇斯在沁氷人由教習授保安令攝靖邊同知所至¶
　　有聲績康熙壬申癸酉間西醜跳梁斯在年逾七¶
　　旬詣當事請自效不許乃固請或以其老卻之憤¶
　　而起白髭盡張曰斯在男子也以老廢奈何當事¶
　　壯之令督運斯在走塞外徃還萬里口不言勞比¶
　　得疾猶商㩁邊事口條手畫咸中肯綮殁後貧不¶
　　能殮士民賻之乃歸塟¶
　林鑛字學海慈谿人康熙庚辰進士任宜君令邑當¶
<pb:KR2k0050_WYG_053-119b>¶
　　南北孔道徃來厨傳盡取給於民鑛大加裁捐又¶
　　陋例編審丁賦豪猾率以賄免鑛精心勾考酌定¶
　　科則隠匿者輒摘示之民大畏服宜邑山林阻深¶
　　虎狼接跡鑛招集流亡樵採日廣雖擔夫牧豎不¶
　　逢不若其歸也士民勒碑圖像比之召父¶
　范光曦鄞縣人拔貢康熙四十年任麟遊令為政不¶
　　務虚名修文廟闢邑城南門表揚節孝禁同姓為¶
　　婚及溺女者有樂户乗荒歳買良曦為除籍擇配¶
<pb:KR2k0050_WYG_053-120a>¶
　　士民誦之¶
　¶
　¶
　¶
　¶
　¶
　¶
　¶
<pb:KR2k0050_WYG_053-120b>¶
　¶
　¶
　¶
　¶
　¶
　¶
　¶
　陜西通志巻五十三¶
