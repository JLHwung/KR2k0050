# -*- mode: mandoku-view; -*-
#+TITLE: 陝西通志
#+DATE: 2015-08-24 22:42:37.242934
#+PROPERTY: ID KR2k0050
#+PROPERTY: BASEEDITION WYG    
#+PROPERTY: JUAN 卷七十
<pb:KR2k0050_WYG_070-1a>¶
欽定四庫全書¶
　陜西通志巻七十¶
　　陵墓一¶
　橋山風埠傳於掌故驪隧異原仁暴異趨漢唐園邑¶
　營建合度君徳可傳祭告守䕶從𦵏諸臣佳城星布¶
　纍纍北邙殘碑僵仆如彼三良黄鳥斯賦達觀解弢¶
　朝陽晞露作陵墓志第二十六¶
　　西安府長安縣¶
<pb:KR2k0050_WYG_070-1b>¶
周穆王陵　在縣西南二十五里張恭村(宋敏求/長安志)¶
　杜伯墓　在長安下杜城東南(馮/志)在長安下杜清明¶
　　渠邊相傳秋水暴漲其墓遂開人見其石槨四隅¶
　　有石柱以鐵索繞之及水落仍封俗謂有玉皇閣¶
　　者誤(賈/志)¶
　樗里子墓　在漢長安城中唐獨孤寔撰墓志張誼¶
　　書(馬/志)樗里子卒𦵏於渭南章臺之東曰後百嵗當¶
　　有天子之宫夾我墓樗里子疾室在於昭王廟西¶
<pb:KR2k0050_WYG_070-2a>¶
　　渭南隂鄉樗里故俗謂之樗里子至漢興長樂宫¶
　　在其東未央宫在其西武庫正直其墓秦人諺曰¶
　　力則任鄙智則樗里(史記樗/里子傳)武庫北舊樗里子𦵏¶
　　於此(水經/注)隋文帝遷都大興城增修樗里子之墓¶
　　(雍/錄)¶
漢杜子夏墓　在長安北四里(府/志)杜子夏𦵏長安北四¶
　　里臨終作文曰魏郡杜鄴立志忠欵犬馬未陳奄¶
　　先草露骨肉歸於后土氣魂無所不之何必故邱¶
<pb:KR2k0050_WYG_070-2b>¶
　　然後即化封於長安北郭此焉宴息及死命刻石¶
　　埋於墓前種松栢樹五株(西京/雜記)¶
唐恭懿太子佋墓　在縣西南二十里(縣/志)在髙陽原(宋/敏)¶
　　(求長/安志)¶
　凉國公李抱玉墓　在長安縣杜永村顔其卿書碑¶
　　猶存(馬/志)¶
元蕭貞敏公㪺墓　在城南五十里子午鎮(縣/志)¶
明姚太僕顯墓　在城南吉家邨(縣/志)¶
<pb:KR2k0050_WYG_070-3a>¶
　邵通判璋墓　在城北講武里從子芰同死節從𦵏¶
　　(縣/志)¶
　楊莊敏鼎墓　在城南塔坡子孝亷時敷六世孫知¶
　　縣復亨祔(縣/志)¶
　鄒總憲昊墓　在城南第五橋(縣/志)¶
　何總督棟墓　在城南十里木塔里王用賔志其墓¶
　　(縣/志)¶
　劉武襄尚文墓　在城西三橋鎮(縣/志)¶
<pb:KR2k0050_WYG_070-3b>¶
　馮同知友墓　在城西南木塔里李維楨表其墓(縣/志)¶
　馮恭定從吾墓　在城南姚希孟撰神道碑(縣/志)¶
　晉知縣調元墓　在長安江村里調元以守城贈兵¶
　　備副使(賈/志)¶
　王府尹鶴墓　在城南木塔里横岡五爻(縣/志)¶
　楊烈婦劉氏墓　在城南(縣/志)¶
　王烈婦晉氏墓　在城西南(縣/志)¶
　朱烈婦晉氏墓　在城西北(縣/志)¶
<pb:KR2k0050_WYG_070-4a>¶
本朝梁都督孟玉墓　在灃水西(賈/志)¶
　　(附迷/冡)周秦襄公墓宋太宗朝長安民於壊塜得古¶
　　銅鼎狀方而四足古文十六字人莫曉命杜鎬考¶
　　其事曰武王都鄷鎬平王東遷以岐豐之地賜秦¶
　　哀公篆曰岐陽錫公必秦哀公之墓也後得折碑¶
　　果然(山堂/考索)平王賜地時係襄公疑襄哀二字之訛¶
　　(圗書集成○按史記秦始皇本紀襄公𦵏西垂應/不在長安境今云襄公墓在長安有折碑何也姑)¶
　　(存以/俟考)○漢廢后薄氏墓孝景薄皇后無子立六年¶
<pb:KR2k0050_WYG_070-4b>¶
　　廢廢後四年薨𦵏長安城東平望亭南(漢書外戚/薄后傳○)¶
　　(按平望亭在長安故/城外仍在今長安界)○趙王友墓友以諸吕女為¶
　　后弗愛愛他姬諸吕女妬怨去讒之於太后太后¶
　　怒召趙王幽死以民禮𦵏之長安民冡次(史記吕/后本紀)¶
　　○卭成侯王奉光墓孝宣王皇后父奉光封卭成¶
　　侯元帝二年薨諡共侯𦵏長門南置園邑二百家長¶
　　丞奉守如法(漢書外戚孝/宣王皇后傳)○北周蕭都督泰墓公¶
　　諱太(周書南史並作泰/避周太祖諱作太)蘭陵人天和二年都督蔡¶
<pb:KR2k0050_WYG_070-5a>¶
　　州諸軍事薨於蔡鎮五年十一月𦵏於長安北原¶
　　(庾信撰/墓志)○宇文顯和墓建徳二年二月遷𦵏於長¶
　　安縣之洪瀆原(庾信撰/墓志)○温國公髙緯墓後主緯¶
　　為周所獲封温國公至建徳七年誣與穆提婆謀¶
　　反賜死大象末陽休之等請収𦵏𦵏長安北原洪¶
　　瀆川(北齊書㓜主紀○按周書建徳六年十月/誅温國公髙緯且建徳無七年齊書誤)○¶
　　任城王髙湝墓湝神武第十子於冀州募兵拒周¶
　　軍戰敗被擒至長安尋與後主同死隋開皇三年¶
<pb:KR2k0050_WYG_070-5b>¶
　　表請𦵏湝及五子於長安北原(北史任/城王傳)○唐隐太¶
　　子建成墓在縣境(宋敏求/長安志)太宗立追封建成為息¶
　　王謚曰隐以禮改𦵏詔東宫舊臣皆會帝於宜秋¶
　　門哭之(唐書宗室列傳○按西内西一門為宜/秋門太宗臨門而哭則其墓當在縣西)○¶
　　信王望墓望𤣥宗子大厯九年十月薨其年十一¶
　　月𦵏於細栁原妃范陽盧氏祔焉(常衮撰/墓志)○新平¶
　　郡王嚴墓永泰元年二月新平郡王薨其年五月¶
　　七日遷窆於萬年縣龜川鄉細栁原王諱嚴元宗¶
<pb:KR2k0050_WYG_070-6a>¶
　　孫奉天皇帝長子也(常衮撰/墓志)○騶虞縣子安附國¶
　　墓附國先出自安息父朏汗貞觀初率所部五千¶
　　餘人歸朝詔置維州即以為刺史附國封騶虞縣¶
　　開國子調露二年二月終於神都永隆二年二月¶
　　𦵏於雍州長安縣孝悌鄉之原(李至逺撰/神道碑)○中山¶
　　郡公李乂墓乂趙房子人爵中山郡開國公紫㣲¶
　　侍郎開元丙辰薨於京師宣陽里第贈黄門監考¶
　　行曰貞以其夏卜𦵏長安細栁原東北望帝京二¶
<pb:KR2k0050_WYG_070-6b>¶
　　十有五里(蘇頲撰/神道碑)○韋貞公虛心墓虚心京兆杜¶
　　陵人東都留守以開元二十九年某月薨於東都¶
　　賜諡曰貞明年某月𦵏於京兆之髙陽原祔先塋¶
　　(孫逖撰/神道碑)○茹將軍義忠墓義忠雁門人累遷忠武¶
　　將軍天寶元年六月薨於京兆長安縣太和里私¶
　　第即以其年七月𦵏於京兆長安縣永平鄉阿房¶
　　殿之墟(張賁然撰/神道碑)○李光弼母墓光弼母封韓國¶
　　太夫人二子節制皆一品𦵏長安南原將相奠祭¶
<pb:KR2k0050_WYG_070-7a>¶
　　凡四十四幄時以為榮(唐書李光弼傳○按李光/弼父楷洛𦵏富平檀山兹)¶
　　(唐書云然豈以檀山為/陪𦵏之塋不復啟祔歟)¶
　　咸寧縣¶
周秦昭襄王墓　在霸陵(咸寧/縣志)𦵏茝陽(史記秦始/皇本紀)五十¶
　　六年秋昭襄王卒子孝文王立尊唐八子為唐太¶
　　后而合其𦵏於先王(秦本/紀)括地志云在雍州新豐¶
　　縣西南三十五里以地計之當在咸寧界中(賈志/○按)¶
　　(芷陽在咸寧之東横亘數十里東接繡嶺南抵藍/田如秦宣太后𦵏芷陽驪山去新豐縣十四里則)¶
<pb:KR2k0050_WYG_070-7b>¶
　　(在臨潼界矣秦悼太子𦵏芷陽而括地志云在/藍田縣西六里則在藍田界矣故分載各縣云)¶
　秦孝文王夀陵　即夀陵在通化門外(賈/志)孝文王𦵏¶
　　夀陵(史記秦始/皇本紀)始皇七年莊襄王母夏太后薨孝¶
　　文王后曰華陽太后與孝文王會𦵏夀陵莊襄王¶
　　𦵏芷陽故夏太后獨别𦵏杜東曰東望吾子西望¶
　　吾夫後百年旁當有萬家邑(吕不/韋傳)正義曰孝文王¶
　　陵在雍州萬年縣東北二十五里索隐曰地理志¶
　　云京兆霸陵縣故芷陽案在長安東也夏太后陵¶
<pb:KR2k0050_WYG_070-8a>¶
　　在萬年縣東南二十五里(本傳/註)¶
　秦莊襄王陵　在通化門外今青門大冡是或曰韓¶
　　信塜非也(賈/志)莊襄王𦵏茝陽(史記秦始/皇本紀)索隐曰𦵏¶
　　芷陵正義曰括地志云莊襄王陵在雍州新豐縣¶
　　西南三十五里俗亦謂為子楚始皇陵在北亦謂¶
　　為見子陵(本紀/注)霸水東逕子楚陵北皇甫謐曰秦¶
　　莊王𦵏於芷陽之麗山京兆東南霸陵山劉向曰¶
　　莊王大其名立墳者也戰國䇿曰莊王名子楚故¶
<pb:KR2k0050_WYG_070-8b>¶
　　世人猶以子楚名陵(水經/注)京城東有塜極髙大俗¶
　　謂吕不韋冡以其鋭上亦謂之尖塜咸亨初布政¶
　　坊法海寺有英禪師言見鬼物云秦莊襄王過其¶
　　舍求食自言是其冡而後代人妄云不韋也(隋唐/嘉話)¶
　　尖塜兩京道里記曰在通化門東二里皇覽云是¶
　　吕不韋冡三輔舊事云是子楚母塜皆非也其冡¶
　　制度廣大豈人臣所宜據韋述兩京記則秦襄王¶
　　夀陵也(宋敏求/長安志)始皇十九年太后薨諡為帝太后¶
<pb:KR2k0050_WYG_070-9a>¶
　　與莊襄王會𦵏芷陽(史記吕/不韋傳)¶
秦二世皇帝陵　在宜春苑南(咸寧/縣志)趙髙以黔首𦵏二¶
　　世杜南宜春苑中(史記秦始/皇本紀)正義曰括地志云陵¶
　　在雍州萬年縣南三十四里(本紀/注)¶
漢文帝霸陵　漢文帝陵陜西咸寧縣祭(會/典)在白鹿原¶
　　東北厓去城四十里(咸寧/縣志)帝治霸陵皆以瓦器不¶
　　得以金銀銅錫為飾不治墳欲為省母煩民後七¶
　　年六月帝崩遺詔曰霸陵山川因其故母有所改¶
<pb:KR2k0050_WYG_070-9b>¶
　　(史記孝文/帝本紀)應劭曰因山為藏不復起墳山下川流¶
　　不遏絶也就其水名以為陵號皇甫謐曰霸陵去¶
　　長安七十里(本紀/注)霸水左合滻水歴白鹿原東即¶
　　霸川之西故芷陽矣史記秦襄公𦵏芷陽者也是¶
　　謂之霸上漢文帝𦵏其上謂之霸陵(水經/注)白鹿原¶
　　亦謂之霸上漢文帝𦵏其上謂之霸陵王仲宣詩¶
　　曰南登霸陵岸迴首望長安即此也(元和/志)霸陵在¶
　　霸水東去薄太后陵五里因山為墳道南有秦時¶
<pb:KR2k0050_WYG_070-10a>¶
　　銅人十二董卓鑄以為錢餘二枚尚存即薊子訓¶
　　與老人摩挲銅狄處(賈/志)竇太后後孝景帝六嵗建¶
　　元六年崩合𦵏霸陵(史記外/戚世家)¶
　宣帝杜陵　在府城東南咸寧地(賈/志)元康元年春以¶
　　杜東原上為初陵更名杜縣為杜陵徙丞相將軍¶
　　列侯吏二千石訾百萬者杜陵(漢書宣/帝本紀)初元元年¶
　　春正月孝宣皇帝𦵏杜陵(元帝/本紀)杜陵在長安南五¶
　　十里(本紀/注)帝在民間時好逰鄠杜間故𦵏此(三輔/黄圖)¶
<pb:KR2k0050_WYG_070-10b>¶
　　武帝治茂陵昭帝平陵宣帝杜陵邑皆取二千石¶
　　將相守陵故三陵多貴皆三萬户至五萬户(漢舊/儀)¶
　　在府城東南一十五里許后陵亦近焉(馮/志)孝宣王¶
　　皇后立四十九年永始元年崩合𦵏杜陵稱東園¶
　　(漢書外戚孝/宣王皇后傳)杜陵之制正方詢之居人毎方百二¶
　　十步據地六十畆四面去陵十餘步皆有觀闕基¶
　　址其東南數千步陪𦵏數十塚環拱森列大小不¶
　　等其北里許亂冡百餘自是以北直至城南東西¶
<pb:KR2k0050_WYG_070-11a>¶
　　延亘髙原之上纍纍皆是但不知其名耳(宋敏求/長安志)¶
　　(○按㑹典歴代帝王陵寢漢宣帝陜/西長安縣祭葢沿舊制實咸寜地也)¶
　薄太后南陵　在府城東南三十五里(闗中陵/墓志)地稱¶
　　南霸陵(賈/志)薄太后景帝前二年崩𦵏南陵以吕后¶
　　會𦵏長陵故特自起陵近孝文皇帝霸陵(史記外/戚世家)¶
　　索隐曰按廟記云在霸陵南十里故謂之南陵按¶
　　今在長安東滻水東原上名曰少陵蓋在霸陵西¶
　　南故曰東望吾子西望吾夫是也正義曰括地志¶
<pb:KR2k0050_WYG_070-11b>¶
　　云南陵故縣在雍州萬年縣東南二十四里漢南¶
　　陵縣本薄太后陵邑陵在東北去縣六里(世家/注)薄¶
　　太后南陵在白鹿原(咸寧縣志○按汝州志郟縣/薄姬墓在城東薄姬堡明李)¶
　　(宜培碑記云邑東三十里薄姬冡相傳為漢文帝/母薄太后前輩毎指太后母家在隔溪相望處此)¶
　　(盖附會之辭當/以史記為斷)¶
　衛皇后陵　在邑東南桐柏鄉(咸寜/縣志)后遭巫蠱事自¶
　　殺黄門蘇文姚定漢輿置公車令空舍盛以小棺¶
　　瘞之城南桐柏(亭/名)宣帝立乃改𦵏追諡曰思后置¶
<pb:KR2k0050_WYG_070-12a>¶
　　園邑三百家長丞周衛奉守焉(漢書外/戚傳)師古曰𦵏¶
　　在杜門外大道東以倡優雜伎千人樂其園故號¶
　　千人聚其地在今長安城内金城坊西北隅是(外/戚)¶
　　(傳/注)¶
　許后少陵　宣帝后許氏早崩𦵏杜陵南園謂之少¶
　　陵(咸寧/縣志)后立三年而崩諡曰恭哀皇后𦵏杜南是¶
　　為杜陵南園(漢書外/戚傳)師古曰即今所謂小陵者去¶
　　杜陵十八里(外戚/傳注)少陵原南接終南北至滻水西¶
<pb:KR2k0050_WYG_070-12b>¶
　　屈曲六十里入長安縣界即漢鴻固原也(宋敏求/長安志)¶
　　宣帝既建杜陵即縣南𦵏許后故其地乂號少陵¶
　　原凡宜春下苑即少陵地也(雍/錄)本鳳棲原以𦵏后¶
　　起陵遂曰少陵原陵在司馬村東(趙崡逰/城南記)陵在咸¶
　　寧縣司馬村其陵比杜陵差小謂之小陵俗又訛¶
　　為少陵唐杜甫居少陵即此後世因陵在司馬村¶
　　遂傳為大司馬霍光塜非也(馬/志)¶
　淮隂侯韓信墓　在古長安城東三十里新店墓前¶
<pb:KR2k0050_WYG_070-13a>¶
　　有廟(馬/志)今在霸城計去未央四十里其陵墓志所¶
　　載霸東者非也(縣/志)¶
　舞陽侯樊噲墓　在神禾原(縣/志)長安待賢坊隋北領¶
　　軍大將軍史萬嵗宅其宅初常有鬼怪居者輒死¶
　　萬嵗不信因即居之夜見衣冠甚偉来就萬嵗萬¶
　　嵗問其由鬼曰我漢將軍樊噲墓近君居厠常苦¶
　　穢惡幸移他所必當厚報萬嵗許諾因責殺生人¶
　　所由鬼曰各自怖而死非我殺也乃掘得骸柩因¶
<pb:KR2k0050_WYG_070-13b>¶
　　為改𦵏後夜又来謝曰君當為將吾必助君後萬¶
　　嵗為隋將毎遇賊便覺鬼兵助己戰必大㨗(兩京/記)¶
　　樊噲墓在樊川南原上(馬志○按南陽府志樊噲/墓在舞陽縣城北三十里)¶
　　(樊村孟津縣志樊噲墓在相留樊山下滎陽縣志/將軍塜即樊噲𦵏處盖因噲當日侯封因疑𦵏地)¶
　　(當與舞陽相近但考噲功成後終老長安未嘗之/國宜樊川原上至今坵壠依然也又元馬臻徐州)¶
　　(詩序云州有三百六十山樊噲墓凡七處未知孰/是則又因噲生于沛沛徐壤錯遂多疑塜耳其城)¶
　　(固雒南兩志及濟南府志/云皆有噲塜者尤不足據)¶
　滕文公夏侯嬰墓　在咸寧縣東臨灞水(賈/志)索隠曰¶
<pb:KR2k0050_WYG_070-14a>¶
　　三輔故事曰滕文公墓在飲馬橋東大道南俗謂¶
　　之馬塜博物志曰公卿送嬰𦵏至東都門外馬不¶
　　行掊地悲鳴得石槨有銘曰佳城鬰鬰二千年見¶
　　白日吁嗟滕公居此室乃𦵏之(史記夏侯/嬰傳注)馬冡東¶
　　臨灞水(宋敏求/長安志)長安圖曰漢時七里渠有飲馬橋¶
　　夏侯嬰冡在橋南三里(長安/志注)¶
　丙丞相吉墓　在鮑陂南原俗呼塌塜(縣/志)丙吉墓在¶
　　府城東南三十里新庄村(賈/志)邴吉墓在萬年縣南¶
<pb:KR2k0050_WYG_070-14b>¶
　　二十里(宋敏求/長安志)¶
　富平侯張安世墓　在城南八里(縣/志)¶
　江都相董仲舒墓　在城内臙脂坡下(縣/志)蝦蟆陵在¶
　　萬年縣南六里韋述西征記本董仲舒墓李肇國¶
　　史補曰昔漢武帝幸芙蓉園即秦之宜春苑也毎¶
　　至此墓下馬時人謂之下馬陵嵗月深逺誤傳為¶
　　蝦蟆耳(宋敏求/長安志)墓去長安故城二十里武帝幸芙¶
　　蓉園過此下馬一時文士罔不下馬故名(馬谿田/集○按)¶
<pb:KR2k0050_WYG_070-15a>¶
　　(下馬陵在西安府城内渭南縣志亦載有董墓非/也至通許縣志謂邑有仲舒岡岡上有祠祠北為)¶
　　(墓者/尤非)¶
　御史大夫蕭望之墓　在城東南五里(馬/志)古城春明¶
　　門外(宋敏求/長安志)望之東海蘭陵人徙杜陵望之死天¶
　　子追念不忘毎嵗時遣使者祠祭望之冡終元帝¶
　　世(漢書蕭望之傳○按明一統志云望之墓一在/沂州一在西安但漢書本傳云徙杜陵又天子)¶
　　(嵗時遣使祠祭則/冡在都下可知)¶
　吳博士章墓　在龍首原(縣/志)云敞平陵人師事同縣¶
<pb:KR2k0050_WYG_070-15b>¶
　　吳章莽秉政章坐腰斬磔尸東市門敞時為大司¶
　　徒掾自劾吳章弟子収抱章尸歸棺斂𦵏之(漢書/云敞)¶
　　(傳/)在龍首山南慕嶺上(府/志)¶
　洛女冡　在咸寧縣洛女陂(府/志)洛女陂在萬年縣東¶
　　十五里三輔舊事曰洛女冡南有洛陂俗號洛女¶
　　陂(宋敏求/長安志)¶
隋尚書左僕射趙芬墓　在城南少陵原之中兆村俗¶
　　呼太伯冡今殘碑在毋驕塾(賈/志)開皇中表乞骸骨¶
<pb:KR2k0050_WYG_070-16a>¶
　　歸於家後數年卒上遣使致祭鴻臚監䕶䘮事(隋/書)¶
　　(本/傳)¶
　𢎞義明公皇甫誕墓　在鳴犢鎮墓碑于志寧撰歐¶
　　陽詢書今在碑洞(縣/志)¶
　梁羅墓　在杜曲志銘云大業四年𦵏於京兆郡山¶
　　北鄉樊川之岡(縣/志)¶
唐武皇后敬陵　在咸寧縣東四十里(馮/志)𤣥宗貞順皇¶
　　后武氏恒安王武攸止女進冊惠妃其禮秩比皇¶
<pb:KR2k0050_WYG_070-16b>¶
　　后薨年四十餘贈皇后及諡𦵏敬陵(唐書后/妃列傳)¶
　韋太后福陵　在咸寧縣東北二十里(賈/志)穆宗宣懿¶
　　皇后韋氏失其先世生武宗長慶時冊為妃武宗¶
　　立追冊為皇太后上尊諡有司奏太后陵宜别制¶
　　號帝乃名所𦵏園曰福陵既又問宰相𦵏從光陵¶
　　與但祔廟孰安奏言神道安於靜光陵因山為固¶
　　且二十年不可更穿福陵崇築已就臣等請奉主¶
　　祔穆宗廟便(唐書后/妃列傳)¶
<pb:KR2k0050_WYG_070-17a>¶
　鼂太后慶陵　在府城東二十五里咸寧地(賈/志)宣宗¶
　　元昭皇后鼂氏不詳其世大中中薨贈昭容后生¶
　　鄆王及即位是為懿宗追冊為皇太后上尊諡自¶
　　建陵曰慶陵(唐書后/妃列傳)¶
　王太后安陵　在城東二十五里(縣/志)懿宗恭憲皇后¶
　　王氏生夀王而卒王立是為昭宗追號皇太后上¶
　　諡祔主懿宗室即故𦵏號安陵(唐書后/妃列傳)¶
　王太后夀陵　在城東北二十五里(縣/志)懿宗惠安皇¶
<pb:KR2k0050_WYG_070-17b>¶
　　后王氏咸通中冊號貴妃生普王七年薨十四年¶
　　王即位是為僖宗追尊皇太后冊上謚號祔主懿¶
　　宗廟即其園為夀陵(唐書后/妃列傳)¶
　靖恭太子琬墓　在霸陵東(縣/志)咸寧縣霸橋東原三¶
　　里(府/志)在見子西原中宗常幸見子陵獵今按霸橋¶
　　近東三里有大陵鄉俗語誤呼為建子陵(宋敏求/長安志)¶
　昭靖太子邈墓　在東門北(府/志)在細栁北原上(宋敏/求長)¶
　　(安/志)¶
<pb:KR2k0050_WYG_070-18a>¶
　昇平公主墓　在少陵原(縣/志)¶
　咸宣公主墓　在縣東南龎留(縣/志)¶
　杜萊公如晦墓　在府城南三十里咸寧縣地司馬¶
　　村(府/志)在萬年縣南三十里(宋敏求長安志○按鄢/陵縣志杜如晦墓在縣)¶
　　(南一里山東通志杜如晦墓在/萊蕪縣西南十里俱屬傳疑)¶
　秘書監顔師古墓　在縣南二十里(宋敏求/長安志)師古京¶
　　兆萬年人貞觀十九年卒謚曰戴(唐書/本傳)從太宗征¶
　　髙麗卒𦵏長安城南(闗中陵墓志○按/今地在咸寧界)¶
<pb:KR2k0050_WYG_070-18b>¶
　撥川王論弓仁墓　在趙村(縣/志)張曲之西趙村有論¶
　　弓仁墓張説為碑今亡村中有石翁仲二疑是仁¶
　　墓上物(趙崡逰/城南記)仁𦵏趙村有張説碑已毁獨題額¶
　　尚在(賈/志)開元十一年薨於位制贈為撥川王稱故¶
　　國本其志也十二年詔𦵏於京城之南懐逺人也¶
　　有命國史立碑表墓(張説撰/神道碑)碑已毁仆字無存者¶
　　(闗中陵/墓志)¶
　贈太保郭敬之墓　在城南二十里(縣/志)天寶三年終¶
<pb:KR2k0050_WYG_070-19a>¶
　　於京師常樂里之私第夫人平原郡君向氏天寶¶
　　十三載合祔於京兆少陵原公之子子儀追贈亡¶
　　考太保亡妣魏國夫人(苗晉卿撰/神道碑)髙望之西北有¶
　　仇士良郭敬之昇平公主三碑皆當在十餘里内¶
　　(趙崡逰/城南記)在咸寧縣郭莊神道碑今不存(闗中陵/墓志)¶
　贈都督王君&KR0930;墓　在城東(縣/志)在萬年縣東界滋水¶
　　驛東道北(宋敏求/長安志)初凉州有回紇契苾思結渾四¶
　　部怨君&KR0930;其黨䕶輸等思復怨會君&KR0930;至甘州䕶¶
<pb:KR2k0050_WYG_070-19b>¶
　　輸兵發君&KR0930;引帳下力戰兵盡乃死輸欲以尸奔¶
　　吐蕃追兵至乃棄尸去帝痛惜之贈特進荆州大¶
　　都督以䘮還京師官䕶其𦵏詔張説刻文墓碑帝¶
　　自書以寵之(唐書王/君&KR0930;傳)飾柩玉闗歸魂上國以十六¶
　　年十月詔𦵏於萬年縣見子之原(張説撰神道碑/○按長安志引)¶
　　(兩京道里記云君&KR0930;開元中任凉州都督死王事/招魂𦵏此據本傳及説碑則已奔䘮還京非招魂)¶
　　(也/)¶
　蕭長史灌墓　灌嵩父也在趙村北墓碑乃明皇題¶
<pb:KR2k0050_WYG_070-20a>¶
　　額嵩别𦵏張曲(賈/志)公為渝州長史太夫人有疾公¶
　　因吏入計扶侍還京及扳輿長税扶杖不起永淳¶
　　元年八月寓居懐縣終於苫盖夫人京兆韋氏以¶
　　長夀元年十月逝於京師二年合𦵏於少陵原之¶
　　先塋(張説撰/神道碑)趙村西為髙望有蕭嵩父灌墓碑張¶
　　説撰梁升卿書(趙崡逰/城南記)¶
　栁侍御鎮墓　先夫人盧氏元和元年棄代於永州¶
　　明年安祔於京兆萬年鳳栖原先侍御史府君之¶
<pb:KR2k0050_WYG_070-20b>¶
　　墓(栁宗元撰母盧/夫人歸祔志)子厚皇考諱鎮以事母棄太常¶
　　博士復拜侍御史號為剛直子厚以元和十四年¶
　　卒十五年歸𦵏萬年縣先人墓側(韓愈撰栁/宗元墓志)宗元¶
　　墓碑沈傳書在鳳栖原今碎(縣志○按山西通志/云宗元墓在臨晉縣)¶
　　(南七十/里誤)¶
　渾忠武王瑊墓　在鴻固原(縣/志)在萬年縣西南十五¶
　　里(宋敏求/長安志)貞元十五年𦵏太師於萬年縣洪固原¶
　　太常跡其功徳諡曰忠武(權徳輿撰/神道碑)侃大父諱瑊¶
<pb:KR2k0050_WYG_070-21a>¶
　　朔方副元帥咸寧王贈太師長慶中上追顯咸寧¶
　　功徳授公右龍武軍倉曹參軍歴義昌軍節度使¶
　　五年秋以疾聞明年薨𦵏於京兆府萬年縣洪固¶
　　鄉貴胄里(路巖撰渾侃神道碑○按臨潼志云瑊/墓在縣西南十五里延安志云瑊墓在)¶
　　(宜川縣北八十里馮志賈志於臨潼宜川兩縣俱/載馬志則兩疑之而謂在咸寧西南十五里考鴻)¶
　　(固原在縣治東南今曰西南者誤也臨潼宜/川俱無可憑咸寧則有兩神道碑為足據也)¶
宋陳員外漢卿墓　歐陽修撰墓志云故尚書比部員¶
　　外郎陳君卜以至和二年𦵏於京兆府萬年縣洪¶
<pb:KR2k0050_WYG_070-21b>¶
　　固鄉神禾原(縣/志)¶
明秦愍王樉墓　在府城南三十里鴻固原上妃鄧氏¶
　　愍烈妃王氏祔(府/志)隐王尚炳僖王志堩懐王志均¶
　　墓俱在府城南鴻固原(馮/志)昭王秉欆墓亦在鴻固¶
　　原(縣/志)¶
　秦康王志&KR2318;墓　在府城南四十里少陵原(馮/志)子惠¶
　　王公錫墓祔(縣/志)¶
　秦簡王誠泳墓　在韋曲原定王惟焯墓祔(府/志)¶
<pb:KR2k0050_WYG_070-22a>¶
　秦宣王懐埢墓　在城南髙望原靖王敬鎔敬王宜¶
　　澏肅王宜漶景王存機墓俱在焉(府/志)¶
　永興懿簡王尚烈墓　在城南髙望原保安懐僖王¶
　　尚煜墓亦在焉(府/志)¶
　興平恭靖王尚烐墓　在府城南三十里鳳栖原(馮/志)¶
　永夀懐簡王尚灴墓　在城南鴻固原(府/志)¶
　宜川莊靖王志堢墓　在府城東南三趙里(馮/志)¶
　臨潼惠簡王公銘墓　在韋曲原(府/志)後以孫昭王進¶
<pb:KR2k0050_WYG_070-22b>¶
　　襲追封秦王改謚曰安(賈/志)¶
　郃陽惠恭王公鏜墓　在韋曲西(縣/志)¶
　汧陽端懿王公鏳墓　在珍珠原(縣/志)¶
　邢侍郎簡墓　在八里村(縣/志)在府城南五里(府/志)¶
　張侍郎鼎墓在韋曲里(縣/志)¶
　雍端惠泰墓　在皇子陂下有碑(縣/志)在府城南二十¶
　　里泰南京户部尚書(馮/志)¶
　劉尚書璣墓　在韋曲里(縣/志)在府城南(賈/志)¶
<pb:KR2k0050_WYG_070-23a>¶
　張侍郎鸞墓　在慈恩寺左(縣/志)¶
　胡尚書汝礪墓　在慈恩寺左(縣/志)¶
　管巡撫楫墓　在珍珠原北(縣/志)¶
　曹巡撫蘭墓　在黄渠東陂下(縣/志)¶
　劉尚書儲秀墓　在府城東北龍首原(縣/志)¶
　胡侍郎侍墓　在慈恩寺左(縣/志)¶
　潘侍郎民墓　在潘家莊(縣/志)在府城南(賈/志)¶
　許總憲宗魯墓　在曲江東北(縣/志)¶
<pb:KR2k0050_WYG_070-23b>¶
　王少保用賓墓　在曲江西涯祔其父知府懋側(縣/志)¶
　　在府城南曲江側用賓南京吏部尚書(馮/志)¶
　盧尚書紳墓　在城東南(縣/志)¶
　黄知府扆墓　在城南金滹沱(縣/志)¶
　朱中尉敬鑉墓　在曲江北(縣/志)有碑題曰志川先生¶
　　墓(賈/志)¶
　朱中尉誼㳆墓　在延興門有碑題曰子斗先生墓¶
　　(賈/志)¶
<pb:KR2k0050_WYG_070-24a>¶
　呼延主事恭墓　在三兆村(縣/志)¶
　王總督國楨墓　在長樂坡(縣/志)¶
　崔侍郎爾進墓　在曲江西與郃陽王墓相直(縣/志)¶
　張知府鳳翼墓　在北十里鋪(縣/志)¶
　周布政傳誦墓　在城東北祔父主事宇墓側(縣/志)¶
　文光祿翔鳳墓　在曲江東南(縣/志)¶
　熊知州萬騰墓　在慈恩寺北(縣/志)¶
　曹給事代之墓　在滻水東孝子嶺(縣/志)¶
<pb:KR2k0050_WYG_070-24b>¶
　韓中書在墓　在慈恩寺北党崇雅志子僉事文鏡¶
　　祔(縣/志)¶
　朱孝子藴竒墓　在鴻固原(縣/志)¶
　吳孝子光先墓　在韋曲里(縣/志)¶
　陳孝子福論墓　在鳳栖原北黄家鼎題碑楊特生¶
　　志(縣/志)¶
本朝霍尚書達墓　在草塲坡北(縣/志)¶
　張襄壯侯勇墓　康熙二十三年卒二十四年𦵏於¶
<pb:KR2k0050_WYG_070-25a>¶
　　咸寧縣東南鳳栖原(王𢎞撰/撰墓志)康熈四十四年¶
賜塋匾曰秦隴真純聫曰秦山隴水家聲舊真徳純心¶
　　世澤長(洋縣/志)¶
　席叅政藴徳墓　在北村西賈漢復撰墓志(縣/志)¶
　熊員外惟紓墓　在焦邨王功成志(縣/志)¶
　趙通判景清墓　在三兆村東(賈/志)¶
　尚提督宣墓　康熈四十有四年告歸里又五年卒¶
　　𦵏城南鳳棲原新阡(張文煥/撰墓志)¶
<pb:KR2k0050_WYG_070-25b>¶
　楊烈婦席氏墓　在城東南沙坡村有梁熈表墓碑¶
　　(賈/志)¶
　　(附迷/冡)漢孝武陳皇后墓后退居長門宫後數年廢¶
　　薨𦵏霸陵郎官亭東(漢書外戚/陳皇后傳)○史皇孫墓故渠¶
　　東逕奉明縣廣城鄉之廣明苑南史皇孫及王夫¶
　　人𦵏於郭北宣帝遷苑南史皇孫王夫人卜以為¶
　　悼園盖園民千六百家立奉眀縣以奉二園園在¶
　　東都門(水經/注)○思成侯王迺始墓史皇孫王夫人¶
<pb:KR2k0050_WYG_070-26a>¶
　　父迺始本始四年病死後三嵗追諡曰思成侯嵗¶
　　餘博平君薨諡曰思成夫人詔徙思成侯合𦵏奉¶
　　眀顧成廟南置園邑長丞(漢書外/戚傳)師古曰本號廣¶
　　明故戾太子傳云皇孫及王夫人皆𦵏廣明其後¶
　　以置園邑奉守改曰奉明(外戚/傳注)○都成侯金安上¶
　　墓安上日磾弟倫子封都成侯至建章衛尉薨賜¶
　　冡塋杜陵謚曰敬侯(漢書金/日磾傳)○魏其侯竇嬰墓水¶
　　經注故渠又東經魏其侯墓南似在今咸寧縣地¶
<pb:KR2k0050_WYG_070-26b>¶
　　(府/志)今無考(縣/志)○更始劉聖公墓更始為赤眉所殺¶
　　故侍中劉恭夜往取而埋之光武使司徒鄧禹収¶
　　𦵏扵霸陵縣(水經/注)在今萬年縣東北(後漢書鮑/永傳注)○¶
　　北周齊郡公彪墓彪髙帝曾孫封青州齊郡公保¶
　　定四年薨於長安私第以某年月日𦵏於少陵原¶
　　曾孫同州刺史得照思傳祖徳是用勒銘(楊烱撰/神道碑)¶
　　○將軍侯莫陳道生墓道生朔州武川人贈驃騎¶
　　大將軍夫人拓㧞氏天和五年六月薨即以其年¶
<pb:KR2k0050_WYG_070-27a>¶
　　十月同𦵏於京兆洪原鄉(庾信撰/墓志)○安平縣公崔¶
　　説墓説(周書/作訦)博陵人封安平縣公建徳四年正月¶
　　薨於長安永貴里其年二月𦵏於京兆平原鄉之¶
　　吉遷里(庾信撰/神道碑)○懐徳郡公吳明徹墓明徹兖州¶
　　(集作/南州)秦郡人拜大將軍懐徳郡開國公大象二年¶
　　七月奄然賔館寄瘞於京兆萬年縣東郊(庾信撰/墓志)¶
　　○唐永穆公主墓徳宗元妃韋氏京兆人母曰永¶
　　穆公主元和四年四月薨詔𦵏於萬年縣上好鄉¶
<pb:KR2k0050_WYG_070-27b>¶
　　洪平原(白居易/撰墓志)○贈禮部尚書徐齊耼墓公東海¶
　　郯人八嵗工文太宗召試詞賦稱神童髙宗悉命¶
　　皇子受業坐事徙欽州嵗餘殁上元三年歸𦵏於¶
　　少陵原子堅景龍中禮部侍郎廼刋石立頌(張説/撰神)¶
　　(道/碑)○東海郡公徐堅墓堅家吳興徙族入雍今為¶
　　馮翊人爵東海郡公集賢學士開元十七年薨於¶
　　長安攽政里私第與夫人故南陽郡夫人合𦵏於¶
　　萬年縣少陵原先塋(張九齡撰/神道碑)○贈刺史韋鈞墓¶
<pb:KR2k0050_WYG_070-28a>¶
　　鈞杜陵人開元十一年終於漢州官舍贈邠州刺¶
　　史十二年遷窆萬年縣洪固鄉陪先塋(韓休撰/神道碑)○¶
　　韋尚書抗墓抗以刑部尚書鎮洛開元十四年八¶
　　月薨於洛以某年月日卜𦵏京城東南少陵原(蘇/頲)¶
　　(撰神/道碑)○明威將軍栁嘉泰墓嘉泰河東解人明威¶
　　將軍上柱國開元二十七年終於長安開化里歸¶
　　窆於萬年洪固之原(郭訥撰/神道碑)○李太守少康墓少¶
　　康髙祖五代孫幼孤孝稱親黨天寶元年改宋州¶
<pb:KR2k0050_WYG_070-28b>¶
　　為睢陽命公為太守三年薨明年某月遷宅於京¶
　　兆見子原先塋(獨孤及撰/神道碑)○楊慎矜父隆禮墓華¶
　　隂人墓在少陵原天寶六載封域内草木皆流血¶
　　慎矜令浮屠史敬思禳之退朝祼而桎梏於叢棘¶
　　間如是數旬而流血不止(唐書五/行志)○左金吾將軍¶
　　閻用之墓用之立徳曾孫夫人崔氏俱權窆少陵¶
　　原廣徳中卜𦵏於故原吉合祔焉(獨孤及/撰墓志)○左衛¶
　　大將軍白道生墓道生終於左衛大將軍其子元¶
<pb:KR2k0050_WYG_070-29a>¶
　　光以永泰元年遷窆於萬年縣鳳栖原(于益撰/神道碑)○¶
　　郭子儀妻王氏墓王氏唐元輔汾陽王之伉儷封¶
　　霍國夫人大厯十二年終於平康里之私第𦵏於¶
　　萬年縣鳳栖之原(楊綰撰/神道碑)○左驍衛將軍馬實墓¶
　　實先扶風人拜左驍衛將軍貞元十四年七月終¶
　　於京師常樂里之私第以某年𦵏於京兆萬年縣¶
　　洪固鄉延信里司馬村之少陵原(歐陽詹/撰墓志)○姚貞¶
　　公南仲墓南仲吳興武康人貞元十六年為右僕¶
<pb:KR2k0050_WYG_070-29b>¶
　　射十九年薨於宣平里第天子廢朝悼歎俾中貴¶
　　人弔祠追命為太子太保夫人河南縣君元氏先¶
　　公而殁嗣子兖奉公之䘮與夫人之殯合祔於少¶
　　陵原黄渠里(權徳輿撰/神道碑)○校書郎李觀墓觀年二¶
　　十九客死於京師其友崔𢎞禮買地以𦵏之於國¶
　　東門之外七里鄉曰慶義鄉原曰嵩原昌黎韓愈¶
　　其友人也書石以誌之(韓愈撰/墓志)予客長安得退之¶
　　李元賔墓銘段季展書校印本無崔𢎞禮𦵏之國¶
<pb:KR2k0050_WYG_070-30a>¶
　　東門外七里之事(邵博聞/見後錄)○武威郡王王榮墓榮¶
　　先太原人家於上京封武威郡王元和二年薨於¶
　　道政里私第来年棲神於鳳城東南龍首原先靈¶
　　之左(戴少年撰/神道碑)○驃騎大將軍論惟賢墓惟賢髙¶
　　祖於髙宗朝歸國因家京兆惟賢授驃騎大將軍¶
　　元和四年終於靜恭里私第其年𦵏於萬年縣洪¶
　　固鄉之古原(吕元膺撰/神道碑)○襄陽郡王路應墓公諱¶
　　應冀公之嫡子封襄陽郡王元和六年薨於東都¶
<pb:KR2k0050_WYG_070-30b>¶
　　明年𦵏京兆萬年少陵原夫人鄭氏祔(韓愈撰/神道碑)○¶
　　王員外端墓端太原人厯官工部員外以季子紹¶
　　兵部尚書故再有追錫𦵏於萬年縣鳳栖原(權徳/輿撰)¶
　　(神道/碑)紹秦將翦之後居太原拜兵部尚書元和九¶
　　年薨十年奉窀穸於萬年縣之洪固鄉以夫人李¶
　　氏祔(李綘撰/神道碑)○辛節度秘墓秘昭義節度元和十¶
　　五年薨贈尚書左僕射夫人裴氏先公卒時將𦵏¶
　　公歎曰人之居無常而墳墓因焉吾家之兆及於¶
<pb:KR2k0050_WYG_070-31a>¶
　　四代三卜矣他日吾死亦遂𦵏而無用遷焉遂定¶
　　於萬年縣洪原鄉少陵原及將亡為文自志其墓¶
　　(牛僧孺撰/神道碑)○田節度布墓布𢎞正子魏博節度以¶
　　兵亂自刎天子壯其節贈尚書左僕射長慶二年¶
　　𦵏於萬年縣白鹿原(庾承宣撰/神道碑)○岐陽公主墓岐¶
　　陽公主下嫁杜氏開成二年薨於汝州䘮至京師¶
　　三年某月日宣冊諡曰莊淑大長公主祔𦵏於萬¶
　　年縣洪源鄉少陵原尚書先塋(杜牧撰/墓志)○武昌縣¶
<pb:KR2k0050_WYG_070-31b>¶
　　子史用誠墓用誠河南人封武昌縣開國子太和¶
　　四年薨於昇平里粤二月𦵏京兆萬年縣長樂鄉¶
　　宋侯之西原(奚敬元撰/神道碑)○牛丞相僧孺墓大中二¶
　　年十月薨於東都别墅其年𦵏少陵南(杜牧撰/墓志)○¶
　　韋節度正貫墓正貫京兆人嶺南節度薨於位祔¶
　　𦵏少陵原之世墓(蕭鄴撰/神道碑)○宋兵馬鈐轄种世衡¶
　　墓世衡國之勞臣也慶厯五年正月七日啟手足¶
　　神志不亂其子卜𦵏京兆萬年縣之神禾原(范仲/淹撰)¶
<pb:KR2k0050_WYG_070-32a>¶
　　(墓/志)¶
　　咸陽縣¶
周文王陵　文武成康陵俱陜西西安府祭(會/典)在縣北¶
　　一十五里畢原上陵生蓍草衍易者恒取諸此(縣/志)¶
　　馬融曰畢文王墓地名也駰按皇覽曰文王武王¶
　　周公冡皆在長安鎬聚東杜中(史記周/本紀注)狄山文王¶
　　𦵏其所(山海/經)文王𦵏畢畢西於豐三十里(竹書/紀年)漢¶
　　書曰太子發上祭於畢下至於盟津畢文王墓近¶
<pb:KR2k0050_WYG_070-32b>¶
　　鎬也(宋敏求/長安志)畢之為地或云在渭之北或云在渭¶
　　之南其主渭北者則漢劉向言文武周公𦵏於畢¶
　　而師古釋之曰在長安西北四十里也長安西北¶
　　四十里即咸陽矣故元和志曰咸陽縣治畢原也¶
　　此皆以畢為在渭北者矣至其命為渭南者皇覽¶
　　曰文武周公冡皆在京兆長安鎬聚東杜中又曰¶
　　秦文王冡在安陵縣西北畢陌中大冡是也人以¶
　　為周文王冡者非也周文王冡在杜中按杜中即¶
<pb:KR2k0050_WYG_070-33a>¶
　　杜縣之中也杜縣在鎬之東於唐長安縣為東南¶
　　二十里此説如不果謬則畢又在渭南也予取此¶
　　數説者而參求之長安有畢陌咸陽又有畢原則¶
　　原之為地亘渭南北有之故古記於畢皆著文武¶
　　𦵏地者因畢名兩出而亦兩傳也此其誤之所起¶
　　也若以人情言之文都豐武都鎬豐鎬於杜相屬¶
　　則皇覽謂文武𦵏於渭南者其理順也文王既𦵏¶
　　渭南則周公𦵏畢必祔文墓矣劉向傳臣瓚引汲¶
<pb:KR2k0050_WYG_070-33b>¶
　　郡古文為據曰畢西於豐三十里則地為渭南甚¶
　　明安陵有大冡皇覽明指為秦文王墓安陵在咸¶
　　陽則渭北之文冡其不為周文而為秦文亦可據¶
　　矣又唐令狐亘疏曰周武𦵏於畢陌無邱壠之處¶
　　則武王所𦵏確在畢陌又可據矣通元和一志皆¶
　　李吉甫為之而周公之墓亦遂兩出一云在萬年¶
　　縣西南二十八里一云在咸陽縣北十三里則是¶
　　自相殊異可以見其不的矣予故知其展轉生誤¶
<pb:KR2k0050_WYG_070-34a>¶
　　皆起於畢名之兩出也(雍錄○按雍錄本史記注/以為在渭南而漢書注則)¶
　　(云在渭北總之畢亘渭之南北一語確切不易後/人所見不同遂致展轉辨詰然渭北咸陽之陵則)¶
　　(自唐宋以来祀典也定咸陽/以遵王制登雍錄以資討論)¶
　武王陵　在文王陵北(縣/志)正義曰括地志云武王墓¶
　　在雍州萬年縣西南二十八里畢原上(史記周/本紀注)成¶
　　王元年夏六月𦵏武王於畢(汲冡/周書)¶
　成王陵　在文王陵西南(縣/志)在縣西北二十里(宋敏/求長)¶
　　(安/志)¶
<pb:KR2k0050_WYG_070-34b>¶
　康王陵　在文王陵東南(縣/志)在縣北十五里(宋敏求/長安志)¶
　　成王陵盩厔分祭康王陵鄠縣分祭(賈志○按鳳/翔府志周康)¶
　　(王陵在麟逰縣西八十里乃括地志三輔黄圗雍/錄明一統志等書俱云文武成康四陵在咸陽畢)¶
　　(郢原則康陵之不在麟明矣舊志云秦康公居雍/髙寢髙寢鳳翔地生而居之殁而𦵏之康王之為)¶
　　(康公無/疑也)¶
　恭王陵　在文王陵南(縣/志)¶
　周公旦墓　在文王陵東(縣/志)周公在豐病將殁曰必¶
　　𦵏我成周以明吾不敢離王既卒成王亦讓𦵏周¶
<pb:KR2k0050_WYG_070-35a>¶
　　公於畢從文王以明予小子不敢臣周公也(史記/魯世)¶
　　(家/)正義曰括地志云周公墓在雍州咸陽北十三¶
　　里畢原上(世家/注)在文王陵東今立廟於墓前(賈/志)¶
　太公望墓　在文王陵東(縣/志)禮記曰太公封於營邱¶
　　比及五世皆反𦵏於周鄭𤣥曰太公受封留為太¶
　　師死𦵏於周五世之後乃𦵏齊(史記齊世家注○/按皇覽吕尚冡在)¶
　　(臨淄縣城南去縣十里齊記補遺云公𦵏於周齊/人思其徳𦵏衣冠於此則臨淄定屬虛冡矣畿輔)¶
　　(志又云太公墓在東明縣南四十里郭/家屯証以曲禮反𦵏之説更屬無稽)¶
<pb:KR2k0050_WYG_070-35b>¶
　八士墓　在縣東五十里即一母四乳之八子(縣/志)予¶
　　至咸陽縣東北五十里有八士墓稱南宫氏及觀¶
　　雍大記亦載其墓而父老尚傳誦云(薛應旂酉陽/捜古竒編○)¶
　　(按襄城縣志八士冡在縣北/王落子南伯達堡未知孰是)¶
　武安君白起墓　在縣東五里杜郵亭武安君自刎¶
　　𦵏此而祠亦在焉(賈志○按洛川縣志白起山韓/城縣志華池俱有起墓考洛川)¶
　　(為起采地至華池則司馬靳與起同賜死杜郵因/靳𦵏華池而起冡亦傅會於此要以杜郵者為是)¶
漢髙帝長陵　長陵在咸陽縣東三十里亦曰長山其¶
<pb:KR2k0050_WYG_070-36a>¶
　　北有蕭城蕭何築以守長陵漢初徙闗東豪族以¶
　　奉陵邑長陵茂陵各萬户皆屬太常不𨽻於郡長¶
　　陵令秩千鐘陪𦵏諸臣蕭何張良曹參紀信在其¶
　　東(賈/志)十二年四月甲辰髙祖崩長樂宫丙寅𦵏長¶
　　陵(史記髙/祖本紀)皇甫謐曰長陵山東西廣百二十丈髙¶
　　十三丈在渭水北去長安三十五里正義曰括地¶
　　志云長陵在雍州咸陽縣東三十里(本紀/注)六年夏¶
　　六月城長陵(漢書髙/后本紀)張晏曰起縣邑故築城也師¶
<pb:KR2k0050_WYG_070-36b>¶
　　古曰此説非也黄圗云長陵城周七里百八十步¶
　　因為殿垣門四出及便殿掖庭諸宫寺皆在中是¶
　　即就陵為城非止謂邑居也(本紀/注)皇覽曰髙帝吕¶
　　后山各一所(史記吕后/本紀注)髙后崩合𦵏長陵(外戚/世家)闗¶
　　中記曰髙祖陵在西吕后陵在東漢帝后同塋則¶
　　為合𦵏不合陵也諸陵皆如此(世家/注)闗中記曰長¶
　　陵城有西北南三靣東靣無城陪𦵏者皆在東徙¶
　　闗東大族萬家以為陵邑(宋敏求/長安志)戚夫人墓在長¶
<pb:KR2k0050_WYG_070-37a>¶
　　陵之東(馬志舊按會典漢髙帝陵陜西涇陽縣祭/盖沿  志而地實屬咸陽也再漢中府志)¶
　　(西鄉縣東南二十五里有戚夫人墓/俱不足辨姑以供後人之憑弔可矣)¶
　惠帝安陵　在咸陽東三十五里周之程邑也(賈/志)漢¶
　　書云𦵏安陵皇覽曰山髙三十二丈廣袤百二十¶
　　步皇甫謐曰去長陵十里去長安北三十五里(史/記)¶
　　(吕后本/紀注)闗中記曰徙闗東倡優樂人五千户以為陵¶
　　邑善為啁戯故俗稱女啁陵也(宋敏求/長安志)孝惠張皇后¶
　　廢處北宫孝文後元年薨𦵏安陵不起墳(漢書外/戚傳)¶
<pb:KR2k0050_WYG_070-37b>¶
　昭帝平陵　在咸陽縣東北一十三里(賈/志)元平元年¶
　　六月壬申𦵏平陵(漢書昭/帝本紀)臣瓚曰平陵在長安西¶
　　北七十里(本紀/注)平陵去茂陵十里帝初作夀陵令¶
　　流水而已石槨廣一丈二尺長二丈五尺無得起¶
　　墳陵東北作廡長三丈五步外為小厨裁足祠祀¶
　　萬年之後掃地而祭(三輔/黄圗)孝昭上官皇后凡立四¶
　　十七年建昭二年崩合𦵏平陵(漢書外戚傳昭按/河南通志漢  帝)¶
　　(陵在河南洛陽縣城東平落保昭帝/崩於長安無𦵏洛陽之事其誤可知)¶
<pb:KR2k0050_WYG_070-38a>¶
　元帝渭陵　在咸陽縣東北一十三里(賈/志)永光四年¶
　　冬十月以渭城夀陵亭部原上為初陵詔曰安土¶
　　重遷黎民之性骨肉相附人情所願也頃者有司¶
　　緣臣子之義奏徙郡國民以奉園陵令百姓逺棄¶
　　先祖墳墓破産失業親戚别離人懐思慕之心家¶
　　有不安之意是以東垂被虚耗之害闗中有無聊¶
　　之民非久長之䇿也詩不云乎民亦勞止迄可小¶
　　康惠此中國以綏四方今所謂初陵者勿置縣邑¶
<pb:KR2k0050_WYG_070-38b>¶
　　使天下咸安土樂業亡有動揺之心布告天下令¶
　　明知之竟寧元年七月丙戌𦵏渭陵(漢書元/帝本紀)服䖍¶
　　曰陵未有名故曰初臣瓚曰渭陵在長安北五十¶
　　六里(本紀/注)孝元王皇后建國五年二月癸丑崩三¶
　　月乙酉合𦵏渭陵(元后/傳)孝元傅昭儀哀帝祖母也¶
　　哀帝即位為帝太太后後又更號為皇太太后元¶
　　夀元年崩合𦵏渭陵稱孝元傅皇后云哀帝崩王¶
　　莽秉政奏貶傅太后為定陶共王母元始五年莽¶
<pb:KR2k0050_WYG_070-39a>¶
　　復言共王母前不臣妾至𦵏渭陵冡髙與元帝山¶
　　齊懐帝太后皇太太后璽綬以𦵏不應禮禮有改¶
　　𦵏請發共王母冡歸定陶𦵏共王冡次既發冡崩¶
　　壓殺數百人公卿在位皆阿莽㫖入錢帛遣子弟¶
　　及諸生四夷凡十餘萬人操持作具掘平共王母¶
　　冡(外戚/傳)髙陵南有定陶恭王廟傅太后陵元夀元¶
　　年傅后崩合𦵏渭陵潘岳闗中記漢帝后同塋則¶
　　為合𦵏不共陵也恭王廟在霸城西北廟西北即¶
<pb:KR2k0050_WYG_070-39b>¶
　　傅太后陵不與元帝同塋渭陵非謂元帝陵也盖¶
　　在渭水之南故曰渭陵也陵與元帝齊者謂同十¶
　　二丈也王莽奏毁傅太后冡周棘其處以為世戒¶
　　今其處積土猶髙世謂之增墀亦謂之增阜又謂¶
　　之成帝初陵處所未詳也(水經/注)¶
　成帝延陵　在咸陽縣西北一十三里(雍/錄)建始二年¶
　　春閏正月以渭城延陵亭部為初陵綏和二年四¶
　　月己夘𦵏延陵(漢書成/帝本紀)臣瓚曰延陵在扶風去長¶
<pb:KR2k0050_WYG_070-40a>¶
　　安六十二里(本紀/注)王莽時遣使壊渭陵延陵園陵¶
　　罘罳曰毋使民復思也又以黑色洿其周垣(三輔/黄圖)¶
　　李成班偼伃失寵退處東宫至成帝崩充奉園陵¶
　　薨因𦵏園中○孝成許皇后立十四年而廢在昭¶
　　臺嵗餘還徙長定宫後九年賜藥自殺𦵏延陵交¶
　　道廐西(外戚/傳)¶
　哀帝義陵　在咸陽縣西八里(雍/錄)建平二年七月以¶
　　渭城西北原上永陵亭部為初陵勿徙郡國民使¶
<pb:KR2k0050_WYG_070-40b>¶
　　得自安元夀二年秋九月壬寅𦵏義陵(漢書哀/帝本紀)臣¶
　　瓚曰義陵在扶風去長安四十六里(本紀/注)元始元¶
　　年詔義陵民冡不妨殿中者勿發(平帝/本紀)¶
　平帝康陵　在咸陽縣西二十五里(賈/志)元始五年冬¶
　　十二月𦵏康陵(漢書平/帝本紀)臣瓚曰在長安北六十里¶
　　(本紀/注)在興平原口(三輔/黄圖)¶
　七妃墓　在縣東北一十五里(賈志○按賈志及縣/志俱列戚夫人墓後)¶
　　(而並無徴考未知/漢代何帝之妃)¶
<pb:KR2k0050_WYG_070-41a>¶
　趙王如意墓　在咸陽縣東北二十五里(賈/志)在吕后¶
　　陵西(馬/志)¶
　蕭相國何墓　在咸陽縣東北三十里(賈/志)東觀漢記¶
　　云蕭何墓在長陵東司馬門道北百步正義曰括¶
　　地志云蕭何墓在雍州咸陽縣東北三十七里(史/記)¶
　　(蕭相國世家注○按蕭相國陪𦵏長陵則墓在咸/陽信矣城固志又云何墓在縣西二里杜家□豈)¶
　　(因何在漢中日久其民思之而為起塜歟若河南/通志及永城縣志並載蕭墓則傳聞異辭之故也)¶
　平陽侯曹參墓　在咸陽縣東北二十五里(賈志○/按參墓)¶
<pb:KR2k0050_WYG_070-41b>¶
　　(賈志縣志俱云縣東北二十五里/馬馮兩志及府志俱云三十五里)¶
　綘侯周勃墓　在咸陽縣東四十里(賈/志)成國故渠逕¶
　　周勃冡南渠東南謂之周氏曲(水經/注)¶
　宣平侯張敖墓　在長陵東(咸陽/縣志)闗中記曰張敖冡¶
　　在安陵東正義曰魯元公主墓在咸陽縣西北二¶
　　十五里次東有張敖冡與公主同域(史記張陳/列傳注)五¶
　　嶽塜張敖冡也在安陵東三十里冡上有五嶽之¶
　　象人謂之五嶽冡(雍勝畧○按宋敏求長/安志亦謂之五角冡)¶
<pb:KR2k0050_WYG_070-42a>¶
　馮都尉唐墓　在咸陽縣東北八里(賈志○按畿輔/通志馮唐墓在)¶
　　(趙州南二里沙河店考史記馮唐本傳唐大父趙/人父徙代漢興徙安陵漢代徙闗中諸陵者即世)¶
　　(籍陵邑唐墓之在咸陽無疑也其趙州所傳或係/唐祖墓耳至河南通志云唐墓在陳州東南四十)¶
　　(里者/尤非)¶
　揚大夫雄墓　在咸陽縣(馮/志)子雲天鳳五年卒𦵏安¶
　　陵陂上所厚沛郡桓君山平陵如子禮弟子鉅鹿¶
　　侯子芭共為治䘮諸公遣世子朝郎更行事者會¶
　　送桓君山為斂賻起祠堂侯芭負土作墳號曰𤣥¶
<pb:KR2k0050_WYG_070-42b>¶
　　冡(揚雄/家牒)揚子雲在長安素貧約比嵗已甚亡其兩¶
　　男哀痛不已皆歸𦵏於蜀遂至困乏雄為中散大¶
　　夫病卒貧無以辦䘮事以貧困故𦵏長安妻子棄¶
　　其墳墓而歸於蜀(桓譚新論○按四川通志揚雄/墓在郫縣西二十里土人呼為)¶
　　(子雲亭明郭子章題其墓曰漢法𤣥先生墓似/為有據然証以桓譚之説則在長安者為篤矣)¶
唐代祖元皇帝陵　在咸陽縣東三十五里名興寧陵¶
　　(馬/志)髙祖父昞襲封唐公卒諡曰仁武徳元年追諡¶
　　元皇帝(唐書髙/祖本紀)¶
<pb:KR2k0050_WYG_070-43a>¶
　魏王武士彠墓　在咸陽縣北三十里則天父母追¶
　　贈帝后名其墓曰順陵嘉靖三十四年冬地震碑¶
　　毁石器在(賈/志)士彠娶相里氏又娶楊氏楊氏咸亨¶
　　元年卒追封魯國以王禮𦵏咸陽給班劍葆仗鼓¶
　　吹嗣聖元年追贈考為太師魏王妣為王妃王園¶
　　邑守户百永昌元年以咸陽墓為明義陵太后改¶
　　國號曰周以眀義陵為順陵(唐書后/妃列傳)在縣東北二¶
　　十五里長陵鄉周二里(宋敏求/長安志)¶
<pb:KR2k0050_WYG_070-43b>¶
　將軍契苾明墓　在咸陽縣北五里明何力子仕武¶
　　后至左鷹揚衛大將軍(府志○按賈志作後周契/苾烈墓在咸陽縣北五里)¶
　　(即此墓也五代時既無婁師徳碑北周/書又無契苾烈疑賈志悞故從府志)¶
　元丞相稹墓　在咸陽縣洪瀆原(西安/府志)太和五年七¶
　　月薨於位以六年七月祔𦵏於咸陽縣洪瀆原從¶
　　先宅兆也(白居易/撰墓志)¶
　李光輔墓　𦵏在咸陽東北近涇萬厯中涇岸崩壅¶
　　水不流三日乃得兹石其銘曰水竭源遷斯文乃¶
<pb:KR2k0050_WYG_070-44a>¶
　　傳可謂竒矣(石墨/鐫華)¶
本朝殷提督化行墓　康熈五十一年𦵏於咸陽縣北¶
　　靳李村東之新塋(檢討劉涵/撰墓志)¶
　蕭孝子光蘭墓　在縣東五十里畢郢原下(趙騰撰/墓表)¶
　　光蘭以孝獲旌人皆號其墓為孝子墳(艾陵/遺稿)¶
　　(附疑/冡)漢留侯張良墓舊志在咸陽縣東北三十五¶
　　里(賈志○按史記留侯死並𦵏黄石冡錄異記圯/橋老人云我榖城山下黄石是也後果得焉子)¶
　　(房隐商山其家𦵏其衣冠黄石後為赤眉所發黄/石亦失則留侯墓本無確據必求其地以實之則)¶
<pb:KR2k0050_WYG_070-44b>¶
　　(鑿/矣)○隋煬帝陵在咸陽縣東北三十五里(府/志)在武¶
　　功縣西原(賈志○按揚州府志煬帝墓在城西雷/唐側考義寧二年煬帝崩蕭后令宫人)¶
　　(殯於西院陳稜改𦵏吳公臺下唐復移𦵏雷塘/别無北徙之説是咸陽武功兩説俱無據也)¶
　　(附迷/冡)漢博士朱雲墓雲魯人徙平陵年七十餘終¶
　　於家遺言以時服歛棺周於身土周於槨為丈五¶
　　墳𦵏平陵東郭外(漢書朱/雲傳)○張丞相禹墓禹河内¶
　　軹人徙家蓮勺年老自治冡塋起祠室好平陵肥¶
　　牛亭部處地又近延陵奏請求之上以賜禹詔令¶
<pb:KR2k0050_WYG_070-45a>¶
　　平陵徙亭他所(張禹/傳)安昌漢成帝河平四年封丞¶
　　相張禹今城東有古冡時人謂之張禹墓余考漢¶
　　書禹河内軹人徙家蓮勺鴻嘉元年以老乞骸自¶
　　治冡塋起祠堂於平陵哀帝建平二年薨遂𦵏於¶
　　彼此則非也(水經/注)○韋丞相賢墓初賢徙平陵𤣥¶
　　成别徙杜陵病且死因使者自白願乞骸骨歸𦵏¶
　　父墓上許焉(漢書韋/𤣥成傳)賢墓在鄒縣東十五里東韋¶
　　社按漢書賢父子墓乃在闗中此或韋孟墓也(兖/州)¶
<pb:KR2k0050_WYG_070-45b>¶
　　(府/志)○王莽妻墓莽妻死𦵏渭陵長夀園偽諡曰孝¶
　　穆皇后僭號曰億年陵(三輔/黄圗)○馮將軍奉世墓先¶
　　將軍𦵏渭陵哀帝之崩也營之以為園(後漢書馮/衍傳自論)¶
　　奉世為右將軍即衍之曾祖故言先將軍渭陵元¶
　　帝陵在長安北五十里哀帝義陵在長安北四十¶
　　六里奉世墓入義陵塋中所以衍不得入𦵏(馮衍/傳注)¶
　　○平阿侯王譚墓渭水東逕平阿侯王譚墓○弱¶
　　夫冡故渠又東逕漢丞相周勃冡南冡北有弱夫¶
<pb:KR2k0050_WYG_070-46a>¶
　　冡(水經注○按/弱夫冡無考)○北魏司空周惠達墓周惠達碑¶
　　咸陽令王公家瑞所得碑稍完𨽻書碑首大魏故¶
　　司空匡穆周公之碑銘篆書十二字宛然如新(石/墨)¶
　　(鐫/華)○北周楚國公慕容寧墓寧昌黎徒何人封楚¶
　　國公授岐州刺史保定五年薨𦵏於洪瀆之川(庾/信)¶
　　(撰神/道碑)○王刺史羆墓徽京兆人十世祖羆仕周為¶
　　同州刺史死𦵏咸陽鳳政原(唐書王/徽傳)○齊王憲墓¶
　　憲太祖建徳元年封齊王宣政元年薨以某年月¶
<pb:KR2k0050_WYG_070-46b>¶
　　日𦵏於長安縣洪瀆之川(庾信撰/神道碑)○沃野縣公豆¶
　　盧永恩墓永恩封沃野縣公保定三年薨天和元¶
　　年𦵏於咸陽洪瀆川(庾信撰/神道碑)豆盧永恩碑在咸陽¶
　　恩墓前𨽻書令尹王公家瑞求得之(石墨/鐫華)○大將¶
　　軍爾綿永墓公諱永遼東石城人天和五年薨於¶
　　賀葛城柩至京師帝臨䘮贈柱國大將軍其年𦵏¶
　　於京城南髙陽原髙司里(庾信撰神道碑○按髙/陽原在咸陽縣東二十)¶
　　(里/)○唐楊都督志墓志本華隂人潭州都督長安¶
<pb:KR2k0050_WYG_070-47a>¶
　　四年薨於州館夫人長孫氏以大定元年卒神龍¶
　　元年合祔於咸陽舊塋(嚴識元/撰墓碑)○朝散大夫達奚¶
　　思敬墓思敬加朝散大夫神龍二年終於長安義¶
　　寧坊私第夫人蔣氏景龍二年終三年合𦵏於咸¶
　　陽之畢陌原(員半千/撰墓志)○竇豳公希瑊冀公希球墓¶
　　希瑊扶風人爵豳國公開元五年薨於東都六年¶
　　歸𦵏於京兆咸陽縣洪瀆川之北原(李湛然撰/神道碑)希¶
　　球扶風平陵人昭成皇后之弟封冀國公開元二¶
<pb:KR2k0050_WYG_070-47b>¶
　　十一年薨於長安布政里賜第歸祔於咸陽舊原¶
　　(裴耀卿撰/神道碑)○楊元帥執一墓執一華隂人朔方元¶
　　帥開元十四年薨贈户部尚書夫人獨孤氏先即¶
　　窀穸以十五年合𦵏於咸陽之洪瀆川(張説撰/神道碑)○¶
　　王庶子敬從墓敬從京兆人太子庶子開元二十¶
　　八年終𦵏於咸陽洪瀆原(孫逖撰/神道碑)○權員外自挹¶
　　墓自挹之先天水人徙於汧隴遷尚書員外郎大¶
　　厯五年終於布政里私第夫人王氏殁時貞元十¶
<pb:KR2k0050_WYG_070-48a>¶
　　年二月也十二年祔𦵏咸陽縣洪瀆原(權徳輿/撰墓志)○¶
　　王常侍定墓興元元年太子右庶子王公艱貞歸¶
　　全於京師新昌里天子以公忠義追命左散騎常¶
　　侍且詔有司䕶𦵏冬寧神於咸陽縣肺浮原先公¶
　　之兆既𦵏十二嵗其孤仲周俾識於神道公諱定¶
　　京兆人贈尚書易從子(權徳輿撰/神道碑)¶
　　興平縣¶
漢武帝茂陵　在興平縣東北一十七里(府/志)建元二年¶
<pb:KR2k0050_WYG_070-48b>¶
　　夏四月初置茂陵邑後元二年三月甲申𦵏茂陵¶
　　(漢書武/帝本紀)臣瓚曰茂陵在長安西北八十里(本紀/注)漢¶
　　諸陵皆髙十二丈方百二十步惟茂陵髙十四丈¶
　　方一百四十步徙民置諸縣者凡七陵長陵茂陵¶
　　各萬户其餘五陵皆各五千户(闗中/記)茂陵周迴三¶
　　里三輔舊事云武帝於槐里茂鄉徙户一萬六千¶
　　置茂陵(三輔/黄圗)漢武帝茂陵故槐里之茂鄉也(水經/注)¶
　李夫人墓　亦名習仙臺髙二十丈周一百六十步¶
<pb:KR2k0050_WYG_070-49a>¶
　　在縣東北一十六里(宋敏求/長安志)夫人卒上以后禮𦵏¶
　　焉(漢書外/戚傳)茂陵西北一里即李夫人冡冡形三成¶
　　世謂之莢陵一作萊陵(水經/注)李夫人墓東西五十¶
　　步南北六十步髙八丈在茂陵西北一里俗名英¶
　　陵亦云集僊臺(三輔黄圗○按宋敏求長安志亦/名習仙臺盖集習音轉而訛耳)¶
　孝昭上官皇后母敬夫人墓　后母前死𦵏茂陵郭¶
　　東追尊曰敬夫人置園邑二百家長丞奉守如法¶
　　(漢書外戚傳○按賈志云敬/夫人墓在扶風縣郭東者誤)¶
<pb:KR2k0050_WYG_070-49b>¶
　長平侯衛青墓　在縣東北一十五里崇二十丈與¶
　　平陽主合𦵏起冡象廬山(宋敏求/長安志)青尚平陽主與¶
　　主合𦵏起冡象廬山(漢書霍/去病傳)師古曰在茂陵東次¶
　　去病冡之西相併者是也(霍去病/傳注)平陽公主嫁衛¶
　　青青與主合𦵏冡在華山𦵏時發土得銅槨一枚¶
　　(楊奐山陵雜記○按賈志云衛青墓在咸陽西北/三十里夫興平在咸陽西青墓又在去病墓西賈)¶
　　(志既以去病墓屬興平反以青墓屬咸陽誤矣攷/谿田少墟及府志俱入興平故改正至楊奐謂冡)¶
　　(在華山則尤與/漢書注不合)¶
<pb:KR2k0050_WYG_070-50a>¶
　冠軍侯霍去病墓　在縣東北一十九里崇二丈(宋/敏)¶
　　(求長/安志)去病元狩六年薨上發屬國元甲軍陳自長¶
　　安至茂陵為冡象祁連山(漢書霍/去病傳)師古曰在茂陵¶
　　旁冡上有竪石冡前有石人馬者是也(本傳/注)在茂¶
　　陵東北(賈志○按鄧州志州西北四十里冠軍城/武帝封霍去病於穰縣盧陽郷名為冠軍)¶
　　(者即此今城東北有/去病墓恐涉傅會)¶
　公孫丞相𢎞墓　在興平縣東北一十里(賈/志)¶
　霍丞相光墓　在興平縣茂陵東南一里(馮/志)地節二¶
<pb:KR2k0050_WYG_070-50b>¶
　　年光薨上及皇太后親臨光䘮太中大夫任宣與¶
　　侍御史五人持節䕶䘮事中二千石置莫府冡上¶
　　賜金錢繒絮繡被百領衣五十箧璧珠璣玉衣梓¶
　　宫便房黄腸題凑各一具樅木外藏槨十五具東¶
　　園温明皆如乗輿制度載光尸柩以輼凉車黄屋¶
　　左纛發材官輕車北軍五校士軍陳至茂陵以送¶
　　其𦵏諡曰宣成侯發三河卒穿復土起冡祠堂置¶
　　園邑三百家長丞奉守如舊法禹既嗣侯太夫人¶
<pb:KR2k0050_WYG_070-51a>¶
　　顯改光時所自造塋制而侈大之起三出闕築神¶
　　道北臨昭靈南出承恩成帝時為光置守冡百家¶
　　吏卒奉祠焉(漢書霍光傳○按馬賈兩志及咸陽/縣志俱云光墓在平陵西考平陵在)¶
　　(咸陽東茂陵在咸陽西三十餘里若果𦵏平陵西/奚必發軍校至茂陵耶盖諸志相襲傳訛耳又明)¶
　　(一統志云光墓在浮山縣北二十里畿輔通志/云光墓在蠡縣城西者其背謬又不待辯矣)¶
　王丞相嘉墓　在興平縣東北一十里(賈/志)¶
　南郡太守馬融墓　在縣西南三十里按馬融嘗居¶
　　扶風茂陵卒𦵏於此故有墓俗名為馬蓮冡(縣/志)融¶
<pb:KR2k0050_WYG_070-51b>¶
　　年八十八延熹九年卒於家遺令薄𦵏(後漢書/馬融傳)¶
　丁孝子蘭墓　在縣東北一十里蘭河内人有孝行¶
　　卒𦵏於此(縣志○按賈志蘭墓在/咸陽縣東北一十里誤)¶
　　(附迷/冡)漢敬侯墓金日磾輔政嵗餘薨賜𦵏具冡地¶
　　送以輕車介士軍陳至茂陵(漢書金日碑傳○按/漢書日磾墓應在茂)¶
　　(陵左右而西安府志云在渭南縣東南馬馮賈三/通志俱云在廢下邽城東南或者廢下邽城東南)¶
　　(有金氏陂相傳為日碑賜莊/其墓或金氏子孫所瘞歟)○原氏仟在漢茂陵¶
　　縣今興平縣境(雍勝/畧)涉自以為令先人墳墓儉約¶
<pb:KR2k0050_WYG_070-52a>¶
　　非孝也乃大治冡舍周閤重門初武帝時京兆尹¶
　　曹氏𦵏茂陵民謂其道為京兆仟涉慕之迺買地¶
　　開道立表署曰南陽仟人不肯從謂之原氏什(漢/書)¶
　　(原涉/傳)○隋常都督醜奴墓醜奴墓志醜奴始平人¶
　　為都督滎澤令大業元年卒志在興平崇寧寺今¶
　　亦不知墓所在(石墨/鐫華)¶
　　臨潼縣¶
上古隂康氏陵　隂康氏𦵏浮肺山之隂(路史禪/通紀)驪山¶
<pb:KR2k0050_WYG_070-52b>¶
　　也見長安志冡今存焉(路史注○按浮肺山自少/華以東西至終南太白南)¶
　　(至商藍皆有地肺之名故尊盧在/藍田隂康在臨潼皆曰浮肺之隂)¶
周幽王陵　在縣東北二十里戲水原上(縣/志)兩京道里¶
　　記曰陵髙一丈三尺周三百步(宋敏求/長安志)¶
　神醫扁鵲墓　在臨潼縣東北三十里(賈/志)扁鵲渤海¶
　　郡鄭人(徐廣曰鄭/當為鄚)為醫名聞天下来入咸陽秦太¶
　　醫令李䤈自知伎不如鵲使人刺殺之(史記扁鵲/傳○按河)¶
　　(間府志鵲墓在任邱鄚城東北盖鵲故里也豈見/刺後遂歸𦵏歟特史傳不載其事别無可考又明)¶
<pb:KR2k0050_WYG_070-53a>¶
　　(一統志彰徳府志俱云鵲墓在湯隂伏道/社其説無所徵信當以臨潼者為近是耳)¶
　秦宣太后陵　在芷陽(賈/志)昭襄母楚人姓芉氏號宣¶
　　太后四十二年太后薨𦵏芷陽酈山(史記秦/本紀)正義¶
　　曰在新豐縣南(秦本紀注○按賈志云宣太子陵/芈氏陵俱在芷陽考秦本紀止有)¶
　　(宣太后則賈志及臨潼志之稱宣太/子而别多一芈氏陵者其訛甚矣)¶
秦始皇帝陵　在臨潼縣東一十五里(馮/志)始皇初即位¶
　　穿治酈山及并天下天下徒送詣七十餘萬人穿¶
　　三泉下銅而致槨宫觀百官竒器珍怪徙藏滿之¶
<pb:KR2k0050_WYG_070-53b>¶
　　令匠作機弩矢有所穿近者輒射之以水銀為百¶
　　川江河大海機相灌輸上具天文下具地理以人¶
　　魚膏為燭度不滅者久之二世曰先帝後宫非有¶
　　子者出焉不宜皆令從死死者甚衆𦵏既已下或¶
　　言工匠為機藏皆知之藏重即泄大事畢已藏閉¶
　　中羡下外羡門盡閉工匠藏者無復出者樹草木¶
　　以象山(史記秦始/皇本紀)皇覽曰墳髙五十餘丈周迴五¶
　　里餘正義曰闗中記云始皇陵在驪山泉本北流¶
<pb:KR2k0050_WYG_070-54a>¶
　　障使東西流有土無石取大石於渭上諸山括地¶
　　志云秦始皇陵在雍州新豐縣西南十里(本紀/注)始¶
　　皇𦵏於酈山之阿下錮三泉上崇三墳其髙五十¶
　　餘丈周迴五里有餘石槨為㳺館人膏為燈燭水¶
　　銀為江海黄金為鳬鴈項籍燔其宫室營宇往者¶
　　咸見發掘其後牧兒亡羊羊入其鑿(師古曰鑿所/謂穿冡藏者)¶
　　牧者持火照求羊失火燒其藏槨(漢書劉/向傳)始皇使¶
　　丞相李斯將天下刑人徒𨽻七十二萬人作陵鑿¶
<pb:KR2k0050_WYG_070-54b>¶
　　以章程三十七嵗錮水泉絶之塞以文石致以丹¶
　　漆深極不可入奏之曰丞相臣斯昧死言臣所將¶
　　𨽻徒七十二萬人治驪山者已深已極鑿之不入¶
　　燒之不然叩之空空如下天狀制曰鑿之不入燒¶
　　之不然其旁行三百丈廼止(漢舊/儀)秦始皇大興厚¶
　　𦵏營建冡壙於麗戎之山一名藍田其隂多金其¶
　　陽多玉始皇貪其美名因而𦵏焉斬山鑿石下涸¶
　　三泉以銅為槨旁行周迴三十餘里上畫天文星¶
<pb:KR2k0050_WYG_070-55a>¶
　　宿之象下以水銀為四瀆百川五岳九州具地理¶
　　之勢宫觀百官竒器珍寶充滿其中墳髙五丈項¶
　　羽入闗發之以三十萬人三十日運物不能窮闗¶
　　東盜賊銷槨取銅牧人尋羊燒之火延九十日不¶
　　能滅(水經/注)五柞宫樹下石麒麟二枚刋其脇為文¶
　　字是始皇驪山墓上物也頭髙一丈三尺東邊者¶
　　前左脚折有赤如血父老謂其有神皆含血屬筋¶
　　焉(西京/雜記)始皇陵在驪山北髙數十丈周回六七里¶
<pb:KR2k0050_WYG_070-55b>¶
　　今在隂盤縣界北水背陵障使東西流又運取大¶
　　石於渭北渚故歌曰運石甘泉口渭水為不流千¶
　　人唱萬人謳金陵餘石大如塸土屋其銷功力皆¶
　　如此𩔖(博物/志)驪山始皇陵作地市生死人交易市¶
　　平不得欺死人云秦王地市有斷馬利(三秦/記)始皇¶
　　陵以明珠為日月魚膏為燭脂金銀為鳬雁金蠶¶
　　三十箔四門施徼(三輔/故事)始皇陵周迴七百步下周¶
　　三泉刻玉石為松栢以明月珠為日月(山陵/雜記)陵髙¶
<pb:KR2k0050_WYG_070-56a>¶
　　一千二百四十尺内院周五里外院周十一里俗¶
　　呼當陵南嶺尖峰作望峰言築陵望此為準(兩京/道里)¶
　　(記/)郡國志曰始皇陵有銀蠶金雁以多竒物故俗¶
　　云秦王地市(宋敏求/長安志)始皇陵内城周五里舊有門¶
　　四外城周十二里其址俱存自南登之二丘並峙¶
　　人曰此南門也右門石樞猶露土中陵髙可四丈¶
　　昔項羽黄巢皆嘗發之老人云始皇𦵏山中此特¶
　　其虚冡(都穆驪/山記)¶
<pb:KR2k0050_WYG_070-56b>¶
　子嬰墓　子嬰扶蘇子墓在新豐西北隅(縣志○按/子嬰于軹)¶
　　(道降漢髙祖還軍霸上子嬰必在漢軍矣項/羽入闗殺嬰則瘞于鴻門左右其或然歟)¶
漢太上皇陵　在臨潼縣東北七十五里(馮/志)十年秋七¶
　　月癸夘太上皇崩𦵏萬年(漢書髙/帝本紀)師古曰髙祖初¶
　　居櫟陽故太上皇因在櫟陽十年太上皇崩𦵏其¶
　　北原起萬年邑置長丞(本紀/注)髙帝𦵏太上皇於櫟¶
　　陽北原因置萬年縣於櫟陽大城内以為奉陵邑¶
　　其陵在東者太上皇西者昭靈后也(三輔/黄圗)漢萬年¶
<pb:KR2k0050_WYG_070-57a>¶
　　陵在櫟陽北二十五里(縣/志)¶
　櫟陽侯景丹墓　在櫟陽北丹馮翊櫟陽人封櫟陽¶
　　侯(縣/志)¶
　曲陽令馮衍墓　在臨潼縣東一十四里(馮/志)於是以¶
　　新豐之東鴻門之上夀安之中地勢髙敞四通廣¶
　　大南望酈山北屬涇渭東瞰河華龍門之陽三晉¶
　　之路西顧酆鄗周秦之丘宫觀之墟通視千里¶
　　覽見舊都遂定塋焉(後漢書馮/衍傳自論)衍墓在今新豐縣¶
<pb:KR2k0050_WYG_070-57b>¶
　　南四里(馮衍/傳注)墓崇二丈(宋敏求/長安志)¶
　田真墓　在縣北三田村田慶田廣祔(縣志○按醴/泉縣谷口亦)¶
　　(有田真墓不如臨潼三/田村之傳逺而有據也)¶
唐奉天皇帝齊陵　在新豐西二里(縣/志)𤣥宗子天寶十¶
　　載薨肅宗立詔曰靖徳太子琮親則朕兄睿惁聰¶
　　明朕昔踐儲極顧誠非次君父有命不敢違永言¶
　　懇讓不克如素宜進謚奉天皇帝妃竇為恭應皇¶
　　后詔尚書右僕射裴冕持節改𦵏羣臣素服臨送¶
<pb:KR2k0050_WYG_070-58a>¶
　　達禮門帝御門哭以過䘮墓號齊陵(唐書十一宗/諸子列傳)¶
　　在縣東十六里旌儒鄉新豐店西二里(宋敏求/長安志)¶
　文敬太子謜墓　在新豐西一里(臨潼/縣志)徳宗取順宗¶
　　子謜為第六子貞元十五年薨年十八追贈及諡¶
　　𦵏日羣臣以位而哭通化門外陵及廟置令丞云¶
　　(唐書十一宗/諸子列傳)在縣東十五里旌儒鄉(宋敏求/長安志)¶
　惠昭太子寧墓　在新豐西一里(臨潼/縣志)憲宗子四年¶
　　立為皇太子眀年薨年十九(唐書十一宗/諸子列傳)在縣東¶
<pb:KR2k0050_WYG_070-58b>¶
　　十五里旌儒鄉(宋敏求/長安志)¶
　恭哀太子倚墓　在臨潼縣北(賈/志)懿宗子初封睦王¶
　　為劉季述所殺天復初追贈(唐書十一宗/諸子列傳)¶
　莊恪太子永墓　在驪山北原(宋敏求/長安志)太和六年立¶
　　為皇太子開成三年暴薨(唐書十一宗/諸子列傳)¶
　悼太子墓　在縣三十里谷北里司馬村(縣志○按/唐書宗室)¶
　　(列傳無悼太子惟悼懐太子普已陪𦵏敬宗矣/或賈志及縣志俱遺落懐字而訛作兩人耶)¶
　大慧禪師一行墓　在銅人原明皇幸温湯過其塔¶
<pb:KR2k0050_WYG_070-59a>¶
　　前駐馬徘徊(宋敏求/長安志)在縣西南(馮/志)去霸陵十餘里¶
　　(縣/志)¶
　段忠烈秀實墓　在臨潼縣西十五里(馮/志)縣西斜口¶
　　鎮道北有祠祠北二里西偏有墓秀實汧陽人諡¶
　　忠烈贈太師(縣/志)¶
　黄幡綽墓　在縣東北三十里(縣志○按縣志圗綽/墓近扁鵲墓王阮亭)¶
　　(弔楊妃詩云香魂不及黄幡綽猶占驪山土一抔/是也蘇州府志崑山縣西北綽墩傳是幡綽墓然)¶
　　(崑山應未若/驪山之確也)¶
<pb:KR2k0050_WYG_070-59b>¶
明吕清憲震墓　在臨潼縣東北震禮部尚書(馮/志)震墓¶
　　在櫟陽東北永樂時尚書(縣/志)¶
　武總督之望墓　在武家屯南明崇禎時總督陜西¶
　　三邊軍務卒於官(縣/志)¶
　劉給事懋墓　在縣東十里原上懋兵科給事贈光¶
　　祿寺卿賜祭𦵏(縣/志)¶
　任按察中麟墓　在水渠寨弟提學中鳳墓祔(縣/志)¶
　武知縣大烈墓　在縣東三里大烈令永寧闖賊陷¶
<pb:KR2k0050_WYG_070-60a>¶
　　城罵賊死姪琡扶柩歸𦵏(縣/志)¶
本朝王提學孫蔚墓　在闗山東南孫蔚福建布政左¶
　　遷提學(縣/志)¶
　周提學燦墓　在縣北三里(縣/志)¶
　　(附疑/冡)周趙相藺相如墓在戯水西岸(賈志○按史/記本傳注正)¶
　　(義曰藺相如墓在邯鄲西南六里明一統志亦云/則賈志為無據賈志又云相如墓在渭南縣北新)¶
　　(市里有藺村臨潼志又云相如墓在馬厓道上明/邑令李經禮題曰趙相藺相如墓紛紛傅會又從)¶
　　(為辭昔人有題零口壁詩云當年身璧俱/歸趙肯占秦疆土一抔可証諸説之誤)○孺子¶
<pb:KR2k0050_WYG_070-60b>¶
　　嬰墓在新豐西南(縣志○按漢書宣元六王傳莽/簒以嬰為定安公更始時方望)¶
　　(等將嬰至臨涇立為天子更始遣李松擊破之殺/嬰是殺之臨涇也後漢書更始傳注臨涇今涇州)¶
　　(縣豈因臨涇/誤作臨潼與)¶
　　(附迷/冡)漢薄太后母墓漢文帝即位薄太后母前死¶
　　𦵏櫟陽北帝乃追尊為靈文夫人櫟陽置靈丈夫¶
　　人園(冊府/元龜)¶
　　髙陵縣¶
漢景帝陽陵　在髙陵縣西南三十里鹿苑原上(賈/志)孝¶
<pb:KR2k0050_WYG_070-61a>¶
　　景四年後九月以弋陽為陽陵五年三月作陽陵¶
　　(史記孝景/帝本紀)索隐曰豫作夀陵也皇甫謐曰陽陵山¶
　　方百二十步髙十四丈去長安四十五里(本紀/注)五¶
　　年春正月作陽陵邑夏募民徙陽陵賜錢二十萬¶
　　後三年二月癸酉𦵏陽陵(漢書景/帝本紀)臣瓚曰陽陵在¶
　　長安東北四十五里(本紀/注)孝景王皇后武帝母也¶
　　後景帝十五嵗元朔三年崩合𦵏陽陵(漢書外/戚傳)¶
　趙王張耳墓　在髙陵縣西李趙村(賈/志)耳墓在縣西¶
<pb:KR2k0050_WYG_070-61b>¶
　　十餘里李趙村(髙陵/縣志)正義曰張耳墓在咸陽縣東¶
　　三十三里(史記張陳列傳註○按古咸陽縣/東三十三里已入今髙陵縣界)¶
晉後秦姚萇墓　在縣西北十里積灰為之方幾一里¶
　　俗稱灰堆坡本號原陵其子興墓則在縣東五里¶
　　大紀村前曰偶陵或曰原陵亦在是(縣/志)萇𦵏原陵¶
　　興𦵏偶陵(十六國春/秋後秦錄)姚興墓在髙陵縣東五里或¶
　　曰萇墓亦在是(府/志)姚萇姚興墓俱在髙陵縣東(馬/志)¶
　　(○按萇墓在髙陵雖東西久無確據而/諸志咸載入髙陵賈志載入臨潼者誤)¶
<pb:KR2k0050_WYG_070-62a>¶
唐忠武王李晟墓　在髙陵縣西南十里有柳公權楷¶
　　書碑(馬/志)公以貞元九年薨𦵏於髙陵縣奉正原鄭¶
　　國夫人杜氏祔焉(裴度撰/神道碑)唐西平忠武王𦵏渭橋¶
　　北髙阜上地𨽻陽陵其前故廟存焉明萬厯間陜¶
　　西廵撫李日宣輦千緍為王葺塋及廟今提學許¶
　　孫荃臨部池陽捐俸修墓及廟(李因篤撰重修/西平王塋廟記)¶
　王秋官尚書河間公墓　在鹿苑原上有碑殘剝不¶
　　知名(賈/志)¶
<pb:KR2k0050_WYG_070-62b>¶
金轉運使楊天徳墓　在其祠南三里奉正原上(縣/志)公¶
　　以戊午嵗八月卒於家是年十二月𦵏於髙陵閻¶
　　國鄉奉正原之先塋(許衡撰/墓志)¶
元楊學士恭懿墓　在髙陵縣東南三陽寺前(馬/志)在髙¶
　　陵縣南八里子寅祔(馬/志)寅集賢學士趙晉撰神道¶
　　碑(縣/志)¶
明墨榮毅麟墓　在髙陵縣南麟兵部侍郎(馮/志)麟墓在¶
　　邑南原上洪熙元年贈少保諡榮毅陜西提學伍¶
<pb:KR2k0050_WYG_070-63a>¶
　　福撰墓志(縣/志)¶
　劉知府傑墓　在邑西門外康海志墓(縣/志)¶
　髙主事選墓　在縣東三里吕柟志墓(縣/志)¶
　孫行人昻墓　在縣慶豐里坳下村吕柟狀髙選撰¶
　　墓志(縣/志)¶
　吕文簡柟墓　在髙陵縣北(賈/志)嘉靖辛丑秋後卒以¶
　　甲辰七月𦵏公於邑城艮隅渭陽公墳之左(馬理/撰墓)¶
　　(志/)¶
<pb:KR2k0050_WYG_070-63b>¶
　　(附疑/冡)周秦孝公陵白渠東逕秦孝公陵北(水經/注)○¶
　　漢李將軍廣墓在髙陵縣西南良村原上俗稱李¶
　　將軍墓漢書所謂賜廣冡地於陽陵(賈志○按馬/馮二志俱云)¶
　　(秦州南二里有廣墓近墓有宅秦州固將軍桑梓/地也則髙陵此墓尚在疑信之間至所引賜地陽)¶
　　(陵考漢書是李蔡事/而志誤引作李廣也)○趙貞女墓在髙陵縣李趙¶
　　村漢議郎蔡邕妻也(賈志○按蔡中郎妻事不見/史傳雖舊屬傳竒恐未足據)¶
　　(髙陵之墓焉知非/好事所漫指耶)¶
　　鄠縣¶
<pb:KR2k0050_WYG_070-64a>¶
商周公季陵　在鄠縣西五里渼陂村(馬/志)在渼陂西䕶¶
　　陵地為民侵占明知縣王九皋丈量陵地九畆八¶
　　釐除陵冡占地二畆一分五釐實有䕶陵空地六¶
　　畝九分三釐門外西南角地一叚該地五釐永為¶
　　抛荒復將墻四角并門兩旁俱立封堆埋界石仍¶
　　刻碑記䜿儀門外春秋祀焉(縣/志)昔王季歴𦵏於楚¶
　　山(論衡作/滑山)之尾欒水(即大欒水/出麟逰)齧其墓見棺之前¶
　　和文王曰嘻先君必欲一見羣臣百姓也天固使¶
<pb:KR2k0050_WYG_070-64b>¶
　　欒水見之於是出而為之張朝百姓皆見之三日¶
　　而後更𦵏(國/䇿)皇甫謐曰𦵏鄠縣之南山(史記周/本紀注)¶
漢曲逆侯陳平墓在縣南十里(宋敏求/長安志)在方勝村(馬/志)¶
　　(○按明一統志陳平墓一在完縣陳侯村一在永/城縣保安鄉太丘城之北一在陽武縣東三十里)¶
　　(蘭陽縣志謂在鴉鶘劉村河南府/志云在洛陽縣碑棲保皆無確據)¶
　建信侯婁敬墓　在安太里有庵(縣/志)在鄠縣北五里¶
　　婁村(馮/志)建信侯晚年投閒好畤有異術種金利人¶
　　今明月山有種金坪將卒召里人曰為廟祀我我¶
<pb:KR2k0050_WYG_070-65a>¶
　　有以福汝矣頃之雲霞飛集而逝今祠内案上有¶
　　石匣里人相傳其遺骸也然府志載敬墓在鄠縣¶
　　北婁村(永夀縣志○按咸陽志敬墓在縣東北三/十里隴州志敬墓在州西四十里俱無所)¶
　　(據惟永夀有種金坪有祠差為可信然以馬班兩/史地近時同尚且闕如則永夀之説亦難遽信惟)¶
　　(鄠縣婁村馬馮兩志俱無/異詞廢彼取此庶幾近之)¶
宋楊進士礪墓　在縣西南二十里萯陽鄉化羊里礪¶
　　建隆中舉進士第一(縣/志)¶
　焦贊墓　在鄠縣東南三十里焦村(府/志)¶
<pb:KR2k0050_WYG_070-65b>¶
明張布政賢墓　在牙道村有檢討王九思補撰墓碑¶
　　(縣/志)¶
　王檢討九思墓　在縣西北二里仁和里(賈/志)在仁和¶
　　里六老庵弟副使九峰祔(縣/志)¶
　張提學𢎞襟墓　在縣西五里渼陂西(縣/志)¶
　　(附疑/冡)唐郭孝子儀墓在縣北十里孝義坊儀割股¶
　　奉親韓愈有鄠人對(縣/志)儀曾割股醫母疾瘳邑大¶
　　夫以聞其令尹令尹聞於上上俾聚土以旌其門¶
<pb:KR2k0050_WYG_070-66a>¶
　　時昌黎官京師謂為不可訓曾為鄠人對以駁之¶
　　而孝義坊所傳儀冡其髙大與公侯等則當時之¶
　　褒崇初不因昌黎駁議而止然此冡當屬朝㫖旌¶
　　門之聚土而土人傳訛為儀墓耳不然儀庶人也¶
　　何得冡墓巍然髙大如此哉(無名氏郭/儀墓辨)¶
　　藍田縣¶
上古尊盧氏陵　在藍田縣東三十里玉山之西(賈/志)尊¶
　　盧氏𦵏浮肺山之隂(路/史)即今藍田山其西尊盧氏¶
<pb:KR2k0050_WYG_070-66b>¶
　　冡存焉亦見後魏風土記及長安志山一名覆車¶
　　(路史/註)¶
　華胥氏陵　在藍田縣西北三十五里(賈/志)太昊母華¶
　　胥𦵏覆車之原(路/史)即藍田山也長安志云冡在藍¶
　　田縣西三十里寰宇記同(路史/註)在縣西三十里(宋/敏)¶
　　(求長/安志)¶
周秦悼太子墓　在藍田縣西北四十里芷陽(賈/志)悼太¶
　　子𦵏芷陽(史記秦/本紀)徐廣曰今霸陵正義曰括地志¶
<pb:KR2k0050_WYG_070-67a>¶
　　云在雍州藍田縣西三秦記云鹿原東有霸川之¶
　　西坂故芷陽也(本紀/注)¶
漢臨江王榮墓　在藍田縣東五里(賈/志)臨江閔王榮𦵏¶
　　藍田燕數萬啣土置冡上(史記五/宗世家)藍田川有漢臨¶
　　江王榮冡景帝以罪徵之王年少恐而自殺𦵏於¶
　　是川(水經/注)世名鷰子冡(宋敏求/長安志)¶
唐河内郡文公蘇珦墓　在縣北子晉祔(縣/志)¶
　李總管元通墓　在縣西白鹿原之麓今陳家坡(縣/志)¶
<pb:KR2k0050_WYG_070-67b>¶
　太保盧鈞墓　在藍田縣東北(馮/志)¶
　王右丞維墓　王右丞母博陵縣君崔氏及右丞墓¶
　　俱在鹿原寺西(縣/志)維别墅在輞川母亡表輞川第¶
　　為寺終𦵏其西(唐書王/維傳)藍田飛雲山前數里為清¶
　　涼寺寺門西數百步有墳為母塔右丞築也(陳文/燭逰)¶
　　(輞川/記)¶
　賀若婦墓　在縣西二十里康家庄(縣/志)婦藍田人姑¶
　　有疾刲股肉奉姑疾遂愈府縣以聞勅旌表門閭¶
<pb:KR2k0050_WYG_070-68a>¶
　　名其鄉為節婦鄉(宋敏求/長安志)¶
宋吕博士通墓　在縣北五里宋吕蕡先汲郡人任比¶
　　部郎中父通太常博士蕡過藍田愛其山川風景¶
　　遂𦵏通於藍田因家焉生大忠大防大鈞大臨舊¶
　　有墓十五邱明成化十九年知縣劉震封樹萬厯¶
　　三十一年知縣王邦才勘復侵地共得三十六畝¶
　　四界石存(縣/志)大鈞姓吕氏其先汲郡人自祖而下¶
　　𦵏藍田(吕大鈞行狀/撰人失名)元豐五年六月吕君和叔卒¶
<pb:KR2k0050_WYG_070-68b>¶
　　九月從𦵏驪山之趾先大夫之墓(范育撰吕/大鈞墓表)縣北¶
　　五里許號吕氏莊芸閣寺北大小十餘墓偏西南¶
　　就平有廢址鄉人率知為吕氏故物乃檄知縣劉¶
　　震復其墓即廢址作祠堂(明戴珊新建/吕氏祠記)四獻祠依¶
　　墳墳廣廿畝祠廣十有四畝而墳祠之壖祭田寓¶
　　焉(張士佩重修/四獻祠記)¶
元程瑞墓　在藍田縣東十里(賈/志)¶
　張節婦劉氏墓　御史張訥妻也墓在縣東二里白¶
<pb:KR2k0050_WYG_070-69a>¶
　　馬坡(縣/志)¶
明李學錄誼墓　在藍田縣北門外(賈/志)¶
　張僉事廷玊墓　在藍田縣東門外齊王廟前(賈/志)¶
　封御史貴墓　在藍田縣東三十里(賈/志)¶
　史給諫鑑墓　在藍田縣東北三十里(賈/志)¶
　史都督銓墓　在藍田縣南十里馬鞍嶺下(賈/志)¶
　張僉事進墓　在藍田縣東三十里(賈/志)¶
　王運副珍墓　在藍田縣南十里(賈/志)¶
<pb:KR2k0050_WYG_070-69b>¶
　榮侍郎華墓　在小南門外㕘議察通判頴祔(縣/志)¶
　李御史東墓　在藍田縣北(賈/志)¶
　王博士之士墓　在藍田縣東十里(賈/志)¶
　魏知府雲霄墓　在藍田縣北五里(賈/志)¶
本朝朱中書良翰墓　良翰順治己亥進士卒𦵏於邑¶
　　東蓮花池側(王承祖/撰墓志)¶
　　(附疑/冡)漢蔡文姬墓蔡伯喈莊在縣東二十里今名¶
　　蔡家灣北闗外有冡乃其女文姬𦵏處(藍田縣志/○按魏武)¶
<pb:KR2k0050_WYG_070-70a>¶
　　(購回文姬復適陳留董祀周旋許鄴未/聞遷居闗中也此冡疑屬好事訛傳)¶
　　(附述/冡)漢孝宣霍皇后墓霍后立五年廢處昭臺宫¶
　　後十二嵗徙雲林館迺自殺𦵏昆吾亭東(漢書外/戚傳)¶
　　師古曰昆吾地名在藍田(外戚傳注○按昆吾亭/在藍田縣東四十里)¶
　　○唐安定男梁待賓墓待賓安定臨涇人封安定¶
　　縣開國男長夀二年正月終於神都旌善里以二¶
　　月遷窆於雍州藍田縣驪山原舊塋(楊烱撰/神道碑)¶
　　涇陽縣¶
<pb:KR2k0050_WYG_070-70b>¶
漢李陵母墓　在涇陽縣西北三十里(賈/志)在仙法村有¶
　　碑志(縣/志)¶
　司空第五倫墓　在涇陽縣西五十一里(馬/志)清谷口¶
　　北有第五村倫墓在焉(縣/志)¶
唐徳宗崇陵　在涇陽縣西北四十里嵯峨山(馮/志)永貞¶
　　元年十月己酉𦵏神武聖文皇帝於崇陵(唐書憲/宗本紀)¶
　　昭徳皇后王氏生順宗貞元三年崩𦵏靖陵置令¶
　　丞如它陵臺立廟永貞元年改祔崇陵(后妃/列傳)崇陵¶
<pb:KR2k0050_WYG_070-71a>¶
　　在京兆府雲陽縣界(文獻/通考)在縣嵯峨鄉化青村封¶
　　内四十里下宫去陵五里(宋敏求/長安志)¶
　宣宗貞陵　唐宣宗陵陜西涇陽縣祭(會/典)在涇陽縣¶
　　西北六十里仲山(馮/志)咸通元年二月丙申𦵏聖武¶
　　獻文孝皇帝於貞陵(唐書懿/宗本紀)貞陵在京兆府雲陽¶
　　縣界(文獻/通考)在縣小王山谷口鄉鄧村封内一百二¶
　　十里下宫去陵十里(宋敏求/長安志)¶
元趙忠簡弼墓　在涇陽西十五里(馬/志)在西城原潞國¶
<pb:KR2k0050_WYG_070-71b>¶
　　忠簡公趙弼也子宣慰惟明𦵏墓南(縣/志)¶
　王㕘政斌墓　在涇陽縣西城原(馬/志)¶
　楊宣慰勝墓　在涇陽縣北石村(賈/志)勝四川宣慰(縣/志)¶
明李尚書昶墓　在涇陽縣龍灣東北原上(賈/志)¶
　李敏肅世達墓　在涇陽縣東南十里(賈/志)在大柳村¶
　　彌陀寺前(縣/志)¶
　魏尚書學曾墓　在涇陽縣西(賈/志)¶
　姜孝子士珍墓　珍事繼母甚孝獲旌殁𦵏縣東(雍/勝)¶
<pb:KR2k0050_WYG_070-72a>¶
　　(畧/)¶
　胡總憲嘉謨墓　在縣東南十里姚方村東北(縣/志)¶
　劉總憲四科墓　在涇陽縣西(賈/志)在縣西北五十里¶
　　王橋鎮西原下(縣/志)¶
　牛少宰應元墓　在涇陽縣西(賈/志)在延夀宫西南(縣/志)¶
　張尚書問達墓　在縣西南十里南馬里宋堡東北¶
　　(縣/志)¶
　王光祿豫立墓　在姚方里曹家村西(縣/志)¶
<pb:KR2k0050_WYG_070-72b>¶
　韓諭徳文煥墓　在縣西南十里南馬里(縣/志)¶
本朝王侍郎丞烈墓　在魯橋鎮西南二里孟店舊鎮¶
　　北¶
賜𦵏(縣/冊)¶
　　(附疑/冡)魏將軍夏侯淵墓在涇陽縣西十里(馬/志)或云¶
　　夏侯勝墓(賈志○按魏志本傳淵守漢中戰死而/不志其𦵏所涇陽之墓未見的為妙才)¶
　　(瘞所/也)¶
　　(附迷/冡)漢司直宣秉墓在涇陽縣西九十里(馬/志)舊志¶
<pb:KR2k0050_WYG_070-73a>¶
　　有墓無祠今有祠無墓(縣/志)¶
　　三原縣¶
唐永康陵　在三原縣北四十里𦵏髙祖大父景皇帝¶
　　(馮/志)在縣豐原萬夀兩鄉大澹村封内二十五里(宋/敏)¶
　　(求長/安志)¶
　髙祖獻陵　唐髙祖陵陜西三原縣祭(會/典)在三原縣¶
　　東北四十三里陪𦵏楚國太妃萬氏館陶公主河¶
　　間元王孝恭襄邑恭王神符清河王誕韓王元嘉¶
<pb:KR2k0050_WYG_070-73b>¶
　　彭思王元則道孝王元慶鄭惠王元懿虢莊王元¶
　　鳳豐悼王元亨徐康王元禮滕王元嬰鄧康王元¶
　　裕魯王靈夔霍王元軌江安王元祥宻貞王元曉¶
　　并州總管張綸營國公樊興平原郡公王長楷譚¶
　　國公丘和巢國公錢九隴刑部尚書劉徳威沈叔¶
　　安(賈/志)貞觀九年十月庚寅𦵏太武皇帝於獻陵(唐/書)¶
　　(太宗/本紀)在縣龍池鄉唐朱村封内二十里下宫去陵¶
　　五里(宋敏求/長安志)¶
<pb:KR2k0050_WYG_070-74a>¶
　敬宗莊陵　在三原縣東北三十里(馮/志)太和元年七¶
　　月癸酉𦵏睿武昭愍孝皇帝於莊陵(唐書文/宗本紀)莊陵¶
　　在京兆府三原縣界(文獻/通考)在縣太平鄉胡村封内¶
　　四十里下宫去陵八里陪𦵏一悼懐太子普(宋敏/求長)¶
　　(安志○按河南通志敬宗陵在偃師縣西南緱氏/堡河南府志在偃師縣景山上號恭陵有髙宗御)¶
　　(製功徳紀及御書碑俗名太子陵考唐書天祐元/年正月昭宗遷洛安有敬宗先𦵏偃師之理且敬)¶
　　(宗為髙宗十世孫/御製碑更屬荒誕)¶
　武宗端陵　在三原縣東北三十里(馮/志)會昌六年八¶
<pb:KR2k0050_WYG_070-74b>¶
　　月壬申𦵏至道昭肅孝皇帝於端陵(唐書宣/宗本紀)端陵¶
　　在京兆府三原縣界(文獻/通考)武宗賢妃王氏審帝已¶
　　崩即自經幄下當時嬪媛雖嘗妬才人專上者返¶
　　皆義才人為之感慟宣宗即位嘉其節贈賢妃𦵏¶
　　端陵之栢城(唐書后/妃列傳)端陵在縣神泉鄉騰張村封¶
　　内四十里下宫去陵四里(宋敏求/長安志)¶
　燕國定公于志寧墓　麟徳二年薨於東都安衆里¶
　　之第乾封元年十一月𦵏於雍州三原縣萬夀鄉¶
<pb:KR2k0050_WYG_070-75a>¶
　　清池里(于志寧墓碑/撰人失名)¶
　淄川公李孝同墓　在縣北原上(縣/冊)公諱孝同右衛¶
　　將軍淄川縣公以總章二年十一月薨於京都永¶
　　安之里第咸亨元年五月歸窆於舊塋(李孝同墓/碑撰人失)¶
　　(名/)孝同者淮安靖王神通之子史但附名神通傳¶
　　末碑亦磨泐可讀者才半撰文姓氏已不可求書¶
　　者據趙明誠為諸葛思楨李孝同碑在三原北原¶
　　(石墨/鐫華)¶
<pb:KR2k0050_WYG_070-75b>¶
　于獻公大猷墓　在縣長㘭頭(縣/冊)公諱大猷諡曰獻¶
　　祖志寧聖厯二年除雍州明堂縣令三年七月終¶
　　於萬年縣常樂里之私第夫人李氏即以其年合¶
　　𦵏於雍州三原縣萬夀鄉長㘭之先塋(于大猷墓/碑○撰人)¶
　　(失/名)¶
　臧將軍懐恪墓　在三原縣北原上顔真卿撰書神¶
　　道碑(賈/志)在縣北原三家里懐恪右武衛將軍(馬/志)開¶
　　元十二年二月薨於鄯城官舍冬十月遷窆於京¶
<pb:KR2k0050_WYG_070-76a>¶
　　兆府三原縣北原(顔真卿撰/神道碑)¶
　李尚書國貞墓　在三原縣北原上(賈/志)國貞為宗室¶
　　儀矩守户部尚書權知絳州刺史諸校譸張夜暮¶
　　變起或以跳驅喻公公曰吾之不敏當死節竟及¶
　　焉上元三年二月也是嵗改元寶應夏五月寧神¶
　　於三原縣之北原(權徳輿撰/神道碑)¶
　臧將軍希晏墓　廣徳二年八月左金吾衛將軍臧¶
　　公薨於安邑里之私第大厯五年𦵏於三原縣長¶
<pb:KR2k0050_WYG_070-76b>¶
　　㘭鄉公諱希晏字公靖父懐恪魏州刺史上蔡侯¶
　　(臧希晏墓碑/○撰人失名)¶
　李長史廣業墓　墓碑在三原北原廣業孝同之孫¶
　　為劍州長史長子國貞國貞子錡貴始樹此碑至¶
　　錡以叛遂亡此碑貞元二十年立後五年錡始叛¶
　　也碑中有云謂吾逵嘗學舊史云云而前署撰者¶
　　官刑部侍郎當是鄭雲逵考雲逵正與李錡同時¶
　　撰文無疑(石墨/鐫華)¶
<pb:KR2k0050_WYG_070-77a>¶
元郝忠定公墓　在縣北樓底原上(縣/志)元五路軍民萬¶
　　户冀國公郝忠定哈尚巴圖爾墓在縣北二十里¶
　　忠定公乃元中書左丞郝天挺父有神道碑銘(馬/志)¶
　　郝公小字和尚北人淳質以小字行河東北路行¶
　　省以疾薨至元九年十一月𦵏三原縣修真卿長¶
　　孫里濁谷西原之新阡(王磐撰/神道碑)¶
　贈兵部侍郎張世昌墓　在三原縣悌友村(賈/志)封涇¶
　　陽縣子張徳明墓亦在焉(縣/志)¶
<pb:KR2k0050_WYG_070-77b>¶
明王端毅恕墓　在三原縣西北二里正徳四年勅修¶
　　(馬/志)公墓在西園尚書府君墓次公所自卜地也(李/東)¶
　　(陽撰神/道碑)贈吏部尚書王彦成墓在北原王惟真王¶
　　仲智俱贈尚書墓俱在西園成化五年勅遣進士¶
　　蔡晟造(縣/志)¶
　王康僖承裕墓　在恕墓左(馮/志)在端毅公墓東嘉靖¶
　　十九年勅修(馬/志)¶
　馬光祿理墓　在三原縣西北五里(馮/志)嘉靖三十六¶
<pb:KR2k0050_WYG_070-78a>¶
　　年十月𦵏公於丁村塋雲岩翁之次(薛應旂/撰墓志)¶
　雒侍郎昻墓　在三原縣北二里(馮/志)¶
　温恭毅純墓　在三原縣西北五里(馮/志)子予知日知¶
　　自知祔(賈/志)¶
　雒巡撫遵墓　在三原縣南五里(賈/志)¶
　党光祿還醇墓　在縣南門外一里以守城死賜祭¶
　　𦵏(縣/志)¶
　房郎中建極墓　在三原縣西南八里(賈/志)明末闖逆¶
<pb:KR2k0050_WYG_070-78b>¶
　　竊據闗右廹脇縉紳三原樞部房公建極走哭山¶
　　中絶粒而殁(許孫荃白松/行詩小序)¶
　杜先生鶴齡墓　在三原北二十里(賈/志)順治丁酉十¶
　　二月𦵏於北郭新阡學者私諡曰孝𢎞先生(顧夣/㳺撰)¶
　　(墓/志)¶
　趙孝子𢎞祚墓　𢎞祚事母以孝著殁𦵏三原縣北¶
　　(敦倫/編)¶
　孫訓導逢吉墓　逢吉授平利訓導輕財敦義時有¶
<pb:KR2k0050_WYG_070-79a>¶
　　詩云施金不計王孫報應笑孟嘗三窟謀殁卜𦵏¶
　　三原縣東二十里祖塋(艾陵/遺稿)¶
　王僉事徵墓　故進士僉憲王公不辱偽命死之時¶
　　甲申三月也李賊入闗羅致縉紳公懼不免手題¶
　　墓石曰明進士了一道人之墓(張縉彦/撰墓志)¶
本朝李中書彦□墓　彦□康熈丁夘舉人卒於癸巳¶
　　年至乙未年十一月卜𦵏於縣之北原新塋(王心/敬撰)¶
　　(墓/志)¶
<pb:KR2k0050_WYG_070-79b>¶
　　(附迷/冡)唐王都督湛墓湛晉陽人賜田鄠杜間為雍¶
　　州人以都督瀘濚溱沴四州軍事乞骸咸亨三年¶
　　薨於京師永崇里諡曰敏越文明元年陪𦵏獻陵¶
　　(楊烱撰/神道碑)¶
　　盩厔縣¶
周老子墓　在縣東南三十里水經注曰就水北經大¶
　　陵即此今吾老洞有老子首骨石函土封覆以屋¶
　　(縣/志)大陵世謂之老子陵昔李耳為周柱史以世衰¶
<pb:KR2k0050_WYG_070-80a>¶
　　入戎於此有冡事非經證然莊周著書云老耼死¶
　　秦失弔之是非不死之言(水經/注)老子入闗闗令尹¶
　　迎之終南説經有墓在此其説經後卒而尹喜之¶
　　徒𦵏之與(馬/志)¶
漢季將軍布墓　在縣西啞栢鎮西南三里(縣/志)¶
宋中大夫趙瞻墓　在盩厔縣西南五里(馮/志)有碑(賈/志)瞻¶
　　盩厔人卒𦵏城南四里塋地為耕者所侵殆盡碑¶
　　仆而泐僅有數十字可辨(石墨/鐫華)¶
<pb:KR2k0050_WYG_070-80b>¶
元王將軍寳寶墓　在盩厔縣西南十里有碑(賈/志)殁於¶
　　國事贈武徳將軍盩厔子有碑今碎(縣/志)¶
　四女冡　在縣西十五里四女社兩兩相峙(縣/志)¶
　姑嫂貞節冡　在縣東南南集賢里大小相聮雖失¶
　　其世代姓氏而冡尚髙廣擅數畝恐耕者没焉故¶
　　與四女冡並以疑傳(縣/志)¶
　　(附迷/冡)漢丁公墓在盩厔南十里昔髙祖斬丁公𦵏¶
　　於此其墓見存未知是否(馬志○按襃城縣南三/十里亦有丁公墓在雍)¶
<pb:KR2k0050_WYG_070-81a>¶
　　(齒埧孤山頂賈志及漢中府志俱載之然/丁公斬於洛陽今洛陽東郭有丁公墓)¶
　　渭南縣¶
周秦公子冡　在渭南縣北秦村相傳為秦公第三子¶
　　名號無考崇三丈餘周百數十步俗呼秦冡(賈/志)¶
　五女冡　在秦村西北相傳其父母生五女無子五¶
　　女誓不嫁以養及父母殁五女竟不嫁里人賢之¶
　　於其𦵏處封為巨冡以風鄉人(賈/志)¶
漢蔡孝子順墓　在縣東南孝子村汝南人西漢末世¶
<pb:KR2k0050_WYG_070-81b>¶
　　亂盜起避地入長安遯處此里殁遂𦵏焉有元田¶
　　逺所撰墓碑(縣/志)順墓在縣東南一十里有碑在縣¶
　　東闗王廟(馬/志)¶
北魏孝武帝孝陵　孝陵在縣東南二十二里廣鄉原¶
　　崇六丈周一百二步石人虎尚存(宋敏求/長安志)永熙三¶
　　年崩殯於草堂佛寺十餘年乃𦵏雲陵(北史魏/本紀)西¶
　　魏孝武陵在今東原郭許里田村之東考長安志¶
　　富平亦載有後魏孝武帝陵¶
<pb:KR2k0050_WYG_070-82a>¶
唐王太師忠嗣墓　在縣東南廣鄉原北麓有神道碑¶
　　元載撰王縉書筆法精妙稍為樵牧所損萬厯中¶
　　崔尹邦亮移置西郭門外(縣/志)太師王忠嗣墓在縣¶
　　東十里有神道碑在大道傍(馬/志)¶
　白尚書居易墓　在渭南縣東北一十五里與弟行¶
　　簡敏中三墓並列居易自為墓志(馮/志)居易以會昌¶
　　六年月日終於東都履道里私第春秋七十有五¶
　　以某年月日𦵏於華州下邽縣臨津里北原祔侍¶
<pb:KR2k0050_WYG_070-82b>¶
　　御僕射二先塋也(白居易自/撰墓志)府君髙祖諱建北齊¶
　　五兵尚書贈司空曾祖諱士通皇朝利州都督祖¶
　　諱志善朝散大夫尚衣奉御父諱温朝請大夫檢¶
　　校都官郎中公諱鍠字確鐘明經及第授河南府¶
　　鞏縣令大厯八年五月殁於長安權厝於下邽縣¶
　　下邑里元和六年孫居易始發䕶靈櫬遷𦵏於下¶
　　邽縣北義津鄉(白居易撰鞏縣/令諱鍠事狀)公諱季庚鞏縣府¶
　　君之長子明經出身檢校大理少卿兼襄州别駕¶
<pb:KR2k0050_WYG_070-83a>¶
　　貞元十年五月終於襄陽官舍元和六年十月嗣¶
　　子居易等遷䕶於下邽縣義津鄉北原從鞏縣府¶
　　君宅兆而合祔焉初髙祖贈司空有功於北齊詔¶
　　賜莊宅各一區在同州韓城縣至今存焉故自司¶
　　空而下都官郎中而上皆𦵏於韓城縣今以卜歸¶
　　不便遂改卜鞏縣府君及襄州别駕府君於下邽¶
　　縣義津鄉北原其西塋同兆域而異封樹盖從時¶
　　宜且叶吉也(白居易撰襄州别駕諱季庚狀○按/此二狀則建及士通志善温諸墓俱)¶
<pb:KR2k0050_WYG_070-83b>¶
　　(在韓城特今已蕪没省郡諸志未載耳若鞏令鍠/别駕季庚暨居易墓則確在渭南無疑乃賈志云)¶
　　(居易墓一在藍田縣東/五十里厚子鎮謬矣)¶
明孫侍郎𢎞墓　在渭南縣南三十里尹村東北(府/志)¶
　南參政釗墓　在渭南縣北秦村教諭金墓在秦村¶
　　西南通判學仲知縣憲仲墓俱在秦村北岡(賈/志)¶
　薛同知敬之墓　在渭南縣西南五里(賈/志)¶
　李知州錦墓　在渭南縣東南龍尾坡(賈/志)¶
　劉郎中汝靖墓　在渭南縣北新市村南(賈/志)¶
<pb:KR2k0050_WYG_070-84a>¶
　鄭參議𢎞墓　在渭南縣城東南(賈/志)¶
　南知府大吉墓　在渭南縣秦村西南(賈/志)¶
　裴光祿紹宗墓　在渭南縣西南紹宗兵科給事中¶
　　贈光祿寺少卿(馮/志)¶
　張知府羽墓　在渭南縣西北新市里(賈/志)¶
　南副使逢吉墓　在渭南縣秦村西南(賈/志)¶
　劉主事鳳池墓　在渭南縣郭許里田村(賈/志)¶
　薛副使騰蛟墓　在湭水南原(縣/志)¶
<pb:KR2k0050_WYG_070-84b>¶
　賀參議府墓　在渭南縣南㘭底村(賈/志)¶
　王主事尚禮墓　在渭南縣西十里(賈/志)¶
　孫府尹一正墓　在渭南縣西南里陽范村(賈/志)¶
　孟侍郎重墓　在渭南縣東南豐原之麓(賈/志)¶
　南參議軒墓　在渭南縣新市里(賈/志)¶
　朱知府擢墓　在渭南豐慶里小屯西北(賈/志)¶
　白知縣大用墓　在渭南縣湭西坊里(賈/志)¶
　侯知府于魯墓　在渭南縣湭西坊里(賈/志)¶
<pb:KR2k0050_WYG_070-85a>¶
　賈通判璵墓　在渭南縣湭西坊里(賈/志)¶
　張知縣霈墓　在渭南縣大石鎮(賈/志)¶
　秦副使鄰晉墓　在渭南縣西闗里(賈/志)¶
　楊府丞光訓墓　在渭南縣湭西坊里(賈/志)¶
　郭進士俊墓　在渭南縣東豐原(賈/志)¶
　姜行人學文墓　在渭北閔村里(縣/志)¶
　孫莊毅瑋墓　在渭南縣北五十里民地里(賈/志)¶
　南尚書師仲墓　在渭南縣東北三十里倉渡鎮東¶
<pb:KR2k0050_WYG_070-85b>¶
　　北(賈/志)¶
　南尚書居益墓　在渭南縣西二十里新市里(賈/志)¶
　史光祿記事墓　在渭河北田市鎮東南(縣/志)¶
　劉侍郎芳墓　在小石鎮東南(縣/志)¶
本朝王御史襄明墓　在豐原河干村城北(縣/志)¶
　王侍郎承祖墓　在酒王村西官道傍(縣/志)¶
　　富平縣¶
秦王將軍翦墓　在富平縣東四十里旁列六冡相傳¶
<pb:KR2k0050_WYG_070-86a>¶
　　為六國圗書(賈/志)毎六月朔望墓若海市狀(闗中陵/墓志)¶
　　翦墓左六冡相傳為六國圗書毎嵗二月八日鄉¶
　　人望其墓若海市狀城郭依然車馬交錯其上豈¶
　　其地氣使然與(縣/志)¶
北魏孝文帝陵　後魏文帝陵陜西富平縣祭(會/典)在富¶
　　平縣東南三十里中華原上延昌公主陪𦵏(賈/志)¶
北周文帝成陵　在富平縣鳳凰山南宋太祖初建廟¶
　　於陵前趙孚碑記其事(賈/志)在縣西北一十三里(宋/敏)¶
<pb:KR2k0050_WYG_070-86b>¶
　　(求長/安志)太祖文皇帝魏恭帝三年冬十月甲申𦵏於¶
　　成陵(周書文/帝本紀)文帝元皇后魏恭帝三年十二月合¶
　　𦵏成陵文帝叱奴皇后建徳二年四月丁巳𦵏永¶
　　固陵(周書皇后列傳○按叱奴氏永固陵雖史有/其文而志無其地要在富平左右今已無考)¶
　　(姑附/于此)¶
唐中宗定陵　在富平縣龍泉山(賈/志)景雲元年十一月¶
　　己酉𦵏孝和皇帝於定陵(唐書睿/宗本紀)定陵在京兆富¶
　　平縣界(文獻/通考)在富平縣西北十五里龍泉山(元和/志)¶
<pb:KR2k0050_WYG_070-87a>¶
　　在縣西北周文鄉郭門村封内四十里下宫去陵¶
　　五里陪𦵏太子一節敏太子重俊公主五宜成長¶
　　寧成安定安王同晙永夀韋鐵(宋敏求長安志○/按河南府志唐中)¶
　　(宗陵在偃師/縣治東者非)¶
　代宗元陵　在富平縣西北三十里檀山永閏鄉管¶
　　村封内四十里下宫去陵五里(宋敏求/長安志)大厯十四¶
　　年十月己酉𦵏睿文孝武皇帝於元陵(唐書徳/宋本紀)徳¶
　　宗立詔元陵務極優厚當竭帑藏奉用度峘諫曰¶
<pb:KR2k0050_WYG_070-87b>¶
　　臣伏讀漢劉向論山陵之戒良史咨欷何者聖賢¶
　　勤儉不作無益舜𦵏蒼梧弗變其肆禹𦵏會稽不¶
　　改其列周武𦵏畢陌無邱壠處漢文𦵏霸陵不起¶
　　山墳禹非不忠啟非不順周公非不悌景帝非不¶
　　孝其奉君親皆以儉觳為無窮計宋文公厚𦵏春¶
　　秋書華元為不臣桓魋為石槨夫子以為不如速¶
　　朽由是觀之有徳者𦵏薄無徳者𦵏厚章章可見¶
　　陛下仁孝切於聖心然尊親之義貴合於禮先帝¶
<pb:KR2k0050_WYG_070-88a>¶
　　遺詔送終之制一用儉約不得以金銀緣飾陛下¶
　　奉先志無違物若務優厚是咈顧命盭經誼臣竊¶
　　懼之今赦令甫下諸條未出望速詔有司從遺制¶
　　便詔答曰朕頃議山陵荒哀迷謬以違先㫖卿引¶
　　据典禮非惟中朕之失亦使朕不遺君親於患敢¶
　　不聞義而從奉以終始雖古遺直何以加焉(令狐/峘傳)¶
　　元陵在京兆富平縣界(文獻/通考)¶
　順宗豐陵　在富平縣東北三十里金甕山(馬/山)元和¶
<pb:KR2k0050_WYG_070-88b>¶
　　元年七月壬寅𦵏至徳大聖大安孝皇帝於豐陵¶
　　(唐書憲/宗本紀)莊憲皇后王氏生憲宗元和十年崩𦵏豐¶
　　陵(后妃/列傳)豐陵在京兆府富平縣界(文獻/通考)在金甕山¶
　　通闗鄉修善義周公孫三村封内四十里下宫去¶
　　陵五里(宋敏求/長安志)¶
　文宗章陵　在富平縣天乳山(賈/志)開成五年八月壬¶
　　戌𦵏元聖昭獻孝皇帝於章陵(唐書武/宗本紀)章陵在京¶
　　兆府富平縣界(文獻/通考)在縣西北二十里天乳山永¶
<pb:KR2k0050_WYG_070-89a>¶
　　門鄉洪波村封内四十五里下宫去陵三里陪𦵏¶
　　楊賢妃(宋敏求/長安志)¶
　懿宗簡陵　在富平縣虎頭山(賈/志)乾符元年二月甲¶
　　午𦵏昭聖恭惠孝皇帝於簡陵(唐書僖/宗本紀)簡陵在京¶
　　兆府富平縣界(文獻/通考)在縣西北四十里紫金山會¶
　　善永閏兩鄉范村封内四十里下宫去陵七里(宋/敏)¶
　　(求長/安志)¶
　彭王元則墓　在富平縣吕村原(賈/志)在縣南三十里¶
<pb:KR2k0050_WYG_070-89b>¶
　　(縣/志)¶
　襄邑王神符墓　在彭王元則墓左(賈志○按唐書/列傳元則神符)¶
　　(俱陪𦵏獻陵而獻陵即與富平南/界相接故二墓獨在富平界内也)¶
　魏氏墓　在縣北三十里西魏鎮(縣志○按賈志縣/志俱云徵祖墓考)¶
　　(唐書本傳徵魏州曲城人闗中既非祖籍其祖/墓不應在秦不知賈志何據而云徵祖墓也)¶
　贈户部尚書符令竒墓　在富平縣薄臺川其子輔¶
　　國將軍璘從𦵏(賈/志)¶
　李太尉光弼墓　在富平縣西北三十里其弟光進¶
<pb:KR2k0050_WYG_070-90a>¶
　　墓亦近焉(馮/志)縣西北覔子店有光弼墓墓碑神道¶
　　碑皆顔真卿書旁即太尉祠祠旁即光進墓(縣/志)¶
金陜西行省盖諒墓　在縣北三十里北吳邨(縣/志)¶
　陜西行省李興墓　在縣北毛吳村(縣/志)¶
　烏庫哩蘇克墓　在縣東三十里道賢鎮北(縣/志)¶
元王侍郎丙墓　在縣西北三十里莊里墓碑石柱無¶
　　恙(縣/志)¶
　劉知府尚墓　在富平縣西北莊里(賈/志)¶
<pb:KR2k0050_WYG_070-90b>¶
　劉知州允中墓　在富平縣西魏村(賈/志)¶
　張郎中敏墓　在富平縣美原鎮北(賈/志)¶
明張尚書紞墓　敏之子在敏墓南三里(賈/志)在富平縣¶
　　東三十里紞吏部尚書(馮/志)有楊爵撰墓碑(縣/志)¶
　楊忠介爵墓　在富平縣東北獨户村(賈/志)在富平縣¶
　　東北四十里爵御史贈光祿寺少卿諡忠介(馮/志)吏¶
　　部尚書胡松碑其墓曰闗西夫子楊伯修(縣/志)神道¶
　　一碑缺然道左余忝大吏何惜此寒山片石乎(練/國)¶
<pb:KR2k0050_WYG_070-91a>¶
　　(事撰神/道碑)¶
　李叅議恕墓　在富平縣流曲堡東李村(賈/志)子中丞¶
　　宗樞𦵏墓東(縣/志)¶
　梁府尹甫墓　在富平縣流曲堡北(賈/志)¶
　孫恭介丕揚墓　在富平縣流曲堡北(賈/志)在縣西二¶
　　十里三里村王圗撰神道碑(縣/志)¶
　朱中丞國棟墓　在富平縣西北(賈/志)¶
本朝孫總兵一鵾墓　在富平縣西五里¶
<pb:KR2k0050_WYG_070-91b>¶
賜祭𦵏(賈/志)¶
　　(附疑/冡)唐賈主簿島墓在富平縣大賈村墓碑栁公¶
　　權書(賈志○按唐蘇綘撰賈島墓銘云君責授長/江縣主簿以會昌癸亥終於官舍以明年擇)¶
　　(安岳縣移風鄉南岡鑑戒錄島終於簿署墓在岳/陽山上岳陽普州地名也又李頻詩一官終遐徼)¶
　　(千山隔旅墳李洞詩旅𦵏新墳小歸魂故國遥曹/松詩已𦵏離燕骨難招入劍魂皆憫其逺𦵏於蜀)¶
　　(則島墓之在富/平者可疑矣)¶
　　(附迷/冡)漢司馬欣墓在縣西二十五里章邯長史降¶
　　項羽封為塞王(元和/志)○北周孝閔帝靖陵武帝誅¶
<pb:KR2k0050_WYG_070-92a>¶
　　䕶後詔上諡曰孝閔皇帝陵曰靖陵(北史周/本紀)○明¶
　　帝昭陵世宗明皇帝武成二年詔曰𦵏日選擇不¶
　　毛之地因勢為墳勿封勿樹且厚𦵏傷生聖人所¶
　　誡朕既服膺聖人之教安敢違之崩𦵏於昭陵(周/書)¶
　　(明帝/本紀)明敬皇后獨孤氏二年四月崩𦵏昭陵明帝¶
　　崩與后合𦵏焉(北史后/妃列傳)○武帝孝陵髙祖武皇帝¶
　　宣政元年崩遺詔曰朕居處毎存菲薄䘮事資用¶
　　湏使儉而合禮墓而不墳自古通典隨吉即𦵏𦵏¶
<pb:KR2k0050_WYG_070-92b>¶
　　訖公除己未𦵏於孝陵(周書武/帝本紀)武帝阿史那皇后¶
　　隋開皇二年殂隋文帝詔有司備禮祔𦵏於孝陵¶
　　武帝李皇后隋開皇元年出俗為尼八年殂以尼¶
　　禮𦵏於京城南(北史后/妃列傳)○宣帝定陵宣皇帝大象¶
　　二年秋七月丙申𦵏定陵(周書宣/帝本紀)宣帝楊皇后隋¶
　　大業五年殂煬帝詔有司備禮祔𦵏於定陵宣帝¶
　　米皇后隋開皇元年出俗為尼六年殂以尼禮𦵏¶
　　於京城西(北史后/妃列傳)○周後主恭陵大定元年二月¶
<pb:KR2k0050_WYG_070-93a>¶
　　遜位於隋奉為介國公開皇元年五月殂諡為孝¶
　　靖皇帝𦵏恭陵(北史周/本紀)○拓㧞太保儉墓儉恒州¶
　　髙陸人天和四年薨詔贈太保遺令止依太祖陵¶
　　側無忘事君墩等兄弟並遵遺訓(庾信撰/神道碑)○唐李¶
　　薊公楷洛墓楷洛封薊郡開國公薨於靈州師次¶
　　明年詔𦵏於富平縣檀山原元子太尉光弼乾元¶
　　中以東諸侯三會於河再以駹髳濟於淮海天子¶
　　以府君積流仁慶追考功績發於簡書炎掌史之¶
<pb:KR2k0050_WYG_070-93b>¶
　　官也奉命為詞(楊炎撰神道碑○按代宗陵在縣/西北三十五里檀山光弼墓即在)¶
　　(縣西北三十里是亦檀山原也其父楷洛未知同/塋與否而諸志止載光弼兄弟墓則楷洛墓迷矣)¶
　　醴泉縣¶
隋齊國公髙熲墓　在醴泉東五十里(馬/志)¶
唐太宗昭陵　唐太宗陜西醴泉縣祭(會/典)在醴泉東北¶
　　四十里九嵕山上陪𦵏諸王凡七蜀王愔趙王福¶
　　紀王慎越王貞嗣紀王澄曹王明蔣王惲陪𦵏公¶
　　主凡二十二清河晉國豫章新興蘭陵髙宻長樂¶
<pb:KR2k0050_WYG_070-94a>¶
　　遂安南平衡陽新城咸陽廣陽師道襄城長沙安¶
　　康臨川晉陽潯陽汝南常山陪𦵏妃嬪凡八鄭國¶
　　夫人紀國大妃常氏賢妃鄭氏趙國大妃楊氏彭¶
　　城夫人趙國妃熊氏才人徐氏竇卿姊陪𦵏宰相¶
　　凡一十三馬周岑文本崔敦禮李勣李靖溫彦博¶
　　蕭瑀髙士亷房𤣥齡魏徵許敬宗杜如晦長孫無¶
　　忌陪𦵏承郎三品凡五十三唐儉李大亮虞世南¶
　　姚思亷薛収孔頴達閻立本張俊𦙍褚亮房仁裕¶
<pb:KR2k0050_WYG_070-94b>¶
　　薛頤長孫璿盧赤松李震吳黑闥李正明江夏王¶
　　道宗李之芳瑯琊王沖零陵王俊臨淮公李規常¶
　　山公李清中山王琚楊恭仁襄武郡王琛西平王¶
　　安馬載杜正倫孔志亮孔惠元魏叔玉姜遐姜晦¶
　　姜簡長孫敞劉洪直裴藝蕭守業竇義節李弼司¶
　　馬謙竇庭蘭唐嘉會房光義房光敏房誕房佐馬¶
　　覬房回史幼□豆盧承業安康伯岑曼倩陪𦵏功¶
　　臣大將軍以下凡六十三尉遲敬徳秦叔寶段志¶
<pb:KR2k0050_WYG_070-95a>¶
　　𤣥程知節杜君綽丘行恭鄭仁泰劉𢎞基公孫武¶
　　達豆盧寛薛萬均周䕶仁李客師梁建方張仕貴¶
　　張大師張延師賀蘭整許洛仁梁仁裕姜確公孫¶
　　雅靖楊思訓元仲文王愔申進達李孟嘗薛仁貴¶
　　李承祖仇懐古薛咄摩蘇泥熟㧞野鐵賀㧞儼阿¶
　　史那忠李思摩阿史那道真阿史那社爾契苾¶
　　何力史大奈阿史那步真阿史那徳昌牛伯億王¶
　　波利史奕房先忠豆盧承基斛斯正貴尉遲寶林¶
<pb:KR2k0050_WYG_070-95b>¶
　　梁倣龔善元思賢段眘爽尉遲廵昱李蒜仇務廌¶
　　薛承慶康平徐定盛魯何道張阿難(賈/志)貞觀十一¶
　　年二月丁巳營九嵕山為陵賜功臣宻戚陪塋地¶
　　及秘器(唐書太/宗本紀)貞觀二十三年八月庚寅𦵏文皇¶
　　帝於昭陵(髙宗/本紀)文徳順聖皇后長孫氏大漸與帝¶
　　决曰妾生無益於時死不可以厚𦵏願因山為壠¶
　　無起墳無用棺槨器以瓦木約費送終是妾不見¶
　　忘也及崩諡文徳𦵏昭陵因九嵕山以成后志帝¶
<pb:KR2k0050_WYG_070-96a>¶
　　自著表序始末揭陵左上元中益謚文徳順聖皇¶
　　后(后妃/列傳)貞觀十八年帝謂侍臣曰昔漢家皆先造¶
　　山陵既達始終身復親見又省子孫經營不煩費¶
　　人功古者因山為墳此誠便事九嵕山孤聳逈絶¶
　　因而旁鑿可置山陵處朕有終焉之理乃詔營山¶
　　陵於九嵕山之上足容一棺而已務從儉約又佐¶
　　命功臣義深舟楫追念在昔何日忘之漢氏將相¶
　　陪陵又給東園秘器篤終之義恩意深厚自今以¶
<pb:KR2k0050_WYG_070-96b>¶
　　後功臣宻戚及徳業佐時者如有薨亡賜塋地一¶
　　所及賜以秘器使窀穸之時䘮事無闕凡功臣宻¶
　　戚請陪陵𦵏者聴之以文武分為左右而列墳髙¶
　　四丈已下三丈已上若父祖陪陵子孫從𦵏者亦¶
　　如之若宫人陪𦵏則陵户為之成墳凡諸陵皆置¶
　　留守領甲士與陵令相知廵警左右兆域内禁人¶
　　無得𦵏埋古墳則不毁之昭陵在京兆府醴泉縣¶
　　因九嵕層峰鑿山南西深七十五步為𤣥宫山旁¶
<pb:KR2k0050_WYG_070-97a>¶
　　巖架梁為棧道懸絶百仞繞山二百三十步始達¶
　　𤣥宫門頂上亦起逰殿文徳皇后即𤣥宫後有五¶
　　重石門其門外於雙棧道上山起舍宫人供養如¶
　　平常及太宗山陵畢宫人亦依故事留棧道准舊¶
　　山陵使閻立徳奏曰𤣥宫棧道本留擬有今日今¶
　　既始終永畢與前事不同謹按故事惟有寢宫安¶
　　神供奉之法而無陵上侍衛之儀望除棧道固同¶
　　山岳上嗚咽不許長孫無忌等援引禮經重有奏¶
<pb:KR2k0050_WYG_070-97b>¶
　　請乃依奏貞元十四年命有司修葺陵寢以昭陵¶
　　先因火焚毁故詔百官詳議議者多云舊宫既被¶
　　火爇請移就山下或有議請修舊宫者上意亦不¶
　　欲移由是復以山上為定於是遣左諫議大夫平¶
　　章事崔損完修入陵使及司所計獻昭乾定泰五¶
　　陵各造屋三百七十八間橋陵一百四十間元陵¶
　　三十間惟建陵不復創造但修葺而已所緣陵寢¶
　　中帷幄牀蓐一事已上並令制置上親閲焉(文獻/通考)¶
<pb:KR2k0050_WYG_070-98a>¶
　　按昭陵附蟄通志載昭陵建陵圗一巻王方慶九¶
　　嵕山記一巻及會要諸書今不見謹以舊新兩史¶
　　參之羣書詳而考焉諸王墓七蜀王愔蔣王惲越¶
　　王貞紀王慎趙王福曹王明越王貞子瑯琊王沖¶
　　起兵討武后父子俱死貞開元四年復爵土幼子¶
　　珍子謫嶺表數世不能歸開成中女孫女道士元¶
　　真持四世䘮歸求祔王塋紀王慎以貞故改氏虺¶
　　載以檻車謫巴州死於道子琮叡秀獻欽俱死琮¶
<pb:KR2k0050_WYG_070-98b>¶
　　子行休以三䘮歸陪𦵏昭陵中興初改封慎少子¶
　　鐵誠為嗣紀王後易名為澄曹王明永隆中坐太¶
　　子賢事徙黔州為都督謝祐逼殺景雲中陪𦵏昭¶
　　陵子俊嗣王此諸王一則也公主二十三長沙公¶
　　主降豆盧懐讓髙宻公主降長孫孝政後嫁把國¶
　　公段綸衡陽公主降阿史那社爾桂陽公主初降¶
　　趙慈景慈景討堯君素戰死更降楊師道改封長¶
　　廣公主四主皆神堯女襄城南平遂安長樂豫章¶
<pb:KR2k0050_WYG_070-99a>¶
　　臨川清河蘭陵晉安安康新興城陽新城普安晉¶
　　陽汝南常山皆太宗女内晉陽汝南常山早夭未¶
　　降城陽初降杜荷荷誅嫁薛瓘晉安降韋思安又¶
　　嫁楊仁輅南平嫁王敬直又嫁劉元意遂安嫁竇¶
　　逵又嫁王大禮新城降長孫詮又嫁韋正矩正矩¶
　　以主暴死伏誅主以皇后私𦵏昭陵旁襄城婿蕭¶
　　鋭清河婿程懐亮桂陽婿楊師道衡陽婿阿史那¶
　　社爾突厥酋長也此公主一則也妃嬪八紀國太¶
<pb:KR2k0050_WYG_070-99b>¶
　　妃韋氏趙國太妃楊氏越國太妃燕氏徐賢妃惠¶
　　餘不可考此妃嬪一則也宰相墓十有二皆佐命¶
　　功臣而以子祔父弟祔兄者如馬載周子也覬載¶
　　子也魏叔玉徵子也岑曼倩文本子也瑀子鋭以¶
　　尚主李客師李正明靖弟也此宰相一則也三品¶
　　丞郎墓五十有三唐儉李大亮孔頴達虞世南褚¶
　　亮姚思亷薛収閻立本皆文武之選張俊𦙍以經¶
　　授文皇又陳説天命者也如孔志亮則頴達子惠¶
<pb:KR2k0050_WYG_070-100a>¶
　　元則頴達孫而祔者也蕭守業鋭子也江夏王道¶
　　宗以功臨淮公子珍子瑯琊王沖及俊琚清皆王¶
　　孫也西平王安恭安之父襄武王琛孝恭之兄以¶
　　族以功也姜氏之祔也以皎寵也晦皎弟也李林¶
　　甫之舅也確者行本也遐者柔逺也皎父也簡祔¶
　　確故遐晦祔也太史令薛頤首占徳星秦分文皇¶
　　以九嵕築紫府居之者也宗正卿李之芳蔣王孫¶
　　宗彦也蔡國公承祖之子也長孫敞無忌族也吳¶
<pb:KR2k0050_WYG_070-100b>¶
　　黑闥者吳廣也與程知節秦瓊同功征伐而與於¶
　　隠太子之功者也楊恭仁觀王孫師道兄也范陽¶
　　公盧赤松相承慶父同太原起義者也其餘或祔¶
　　祖父如諸房竇薛史不傳也此三品以下一則也¶
　　功臣大將以下尉遲秦劉程段佐命也公孫武達¶
　　杜君綽鄭仁泰與於六月四日之功者也尉遲寶¶
　　琳敬徳子也阿史契苾李思摩史大奈皆長而忠¶
　　勇者也丘行恭和之子有血戰功者也許洛仁世¶
<pb:KR2k0050_WYG_070-101a>¶
　　緒弟也元仲文李孟嘗薛萬均張大師延師皆名¶
　　將也薛仁貴集古碑跋云苗神容撰今碑亡而不¶
　　可考也此功臣一則也盖陪𦵏者以史傳所書為¶
　　正而其餘皆祔之祔也越紀曹諸王孫以死難而¶
　　得入先兆其餘將相子功臣子則大力者負之而¶
　　趨耳間有名爵存而史譜不著則闕之如夏五例¶
　　因為昭陵附蟄記以示後来者(昭陵附/蟄圗説)按妃王公¶
　　主將相陪𦵏共一百六十餘墓通考綱目陵圖邑¶
<pb:KR2k0050_WYG_070-101b>¶
　　乗俱已悉載惟取其有差誤者詳之通考載妃嬪¶
　　墓七而綱目註云八墓邑志亦是八墓内有竇卿¶
　　妹石塔未審何人而圗無之乃有先妃陸氏墓又¶
　　邑志韋氏作常氏趙國太妃燕氏作趙國熊氏俱¶
　　誤諸王七墓内有越王貞嗣然唐書止名貞通考¶
　　太宗十四子有楚王貞不書越王按貞始王漢後¶
　　徙原已乃封越疑通考誤貞善騎射涉文史為宗¶
　　室材垂拱四年起兵敗仰藥死未詳何時附𦵏也¶
<pb:KR2k0050_WYG_070-102a>¶
　　又有紀王澄墓考太宗子無名澄者惟有紀王慎¶
　　第七子名證神龍初以證嗣王澄或證之誤然未¶
　　附𦵏昭陵又考慎子七長續王東平餘琮叡秀獻¶
　　欽俱為武后所殺琮與二弟同死桂林開元四年¶
　　琮子行休始往迎以三䘮歸陪𦵏昭陵則昭陵當¶
　　有琮墓無證墓又有琮二弟墓今併名失之公主¶
　　墓二十一内程懐亮作元亮都尉唐義識作善識¶
　　通考與志皆誤長孫曦作長孫輝竇懐悊作懐整¶
<pb:KR2k0050_WYG_070-102b>¶
　　長孫沖止書孫冲劉元意作元懿城陽公主作咸¶
　　陽長廣公主作廣陽普安公主作晉陽晉陽反作¶
　　潯陽志誤甚多而長廣公主駙馬楊師道今刋去¶
　　楊字又誤為師道公主墓則舛甚矣安康公主駙¶
　　馬都尉通考載為獨孤彦雲志為獨孤音雲字似¶
　　誤然史止書獨孤謀意謀乃名彦雲字耶尤可疑¶
　　者韋正矩遇新城公主不以禮主暴薨詔三司推¶
　　治矩伏誅是矩為主罪人今合𦵏何謂也普安主¶
<pb:KR2k0050_WYG_070-103a>¶
　　初嫁韋思安再嫁楊仁裕襄城主初嫁蕭鋭後嫁¶
　　姜簡今仍與韋蕭合𦵏殊不可解其書之者誤耶¶
　　綱目註公主墓二十一通考止十八墓無汝南常¶
　　山晉陽三主墓邑志載之殊是其陪𦵏宰相通考¶
　　與昭陵圗皆無杜萊公墓綱目注邑志與闗中陵¶
　　墓志皆誤書萊公以貞觀四年三月薨爾時未議¶
　　山陵無因祔𦵏後人但以房杜同稱遂不及深考¶
　　耳又有洪州刺史吳黑闥圗志俱謬為劉黑闥劉¶
<pb:KR2k0050_WYG_070-103b>¶
　　為太宗所擒豈容埋骨於此圗又列衛公墓於房¶
　　墓下光上陵過公墓在烟霞洞西去山甚近與房¶
　　梁公墓地勢正並列墓作三山形而左一阜則畧¶
　　斷而不屬土人呼上三冡以李勣墓為下三冡㳺¶
　　景叔雅意刻圗廣傳而誤尚如是後世復何憑觀¶
　　九原哉勣墓與許洛仁尉遲鄂國程知節史大奈¶
　　諸武臣墓皆在陵南之東所謂文武分左右列亦¶
　　不盡然以上諸墓公主妃嬪大半在昭陵之東南¶
<pb:KR2k0050_WYG_070-104a>¶
　　山上俗曰亂冡坪又曰姑姑陵諸王圖不載無考¶
　　功臣宻戚俱在山下平地去陵逺者尚二十餘里¶
　　獨魏𤣥成墓在鳳凰山居陵西自馬鞍望之孤山¶
　　獨秀夾澗交流尚隔數里許當日陵封内周迴一¶
　　百二十里故爾廣逺陵墓志謂百餘人一山臆説¶
　　也斷碑有姜遐字柔逺確之子陵圖止有確墓通¶
　　考邑志又有姜逺墓或即遐悞脱柔字且姜皎姜¶
　　晦一家從祔不應無遐又無忌從父敞封平原郡¶
<pb:KR2k0050_WYG_070-104b>¶
　　公亦陪𦵏而圖無名即所云一百六十餘墓圖載¶
　　未百知所失多矣(范文光/昭陵志)按唐書貞觀十年十一¶
　　月庚寅𦵏文徳皇后於昭陵十一年二月丁巳營¶
　　九嵕山為陵則是陵未營而后先𦵏陵之營因后¶
　　也陵有獻殿有後殿山巔亦有㳺殿今俱廢惟陵¶
　　北存石屋三楹六駿列於左右及貞觀中擒服諸¶
　　番君長頡利等十四人像琢石列之北司馬門内¶
　　今皆不完其周垣重門甬路諸故跡猶存也陪𦵏¶
<pb:KR2k0050_WYG_070-105a>¶
　　凡一百七十有七冡昭陵下宫太宗陵寢宫也在¶
　　九嵕山陵之右腋後燬於火貞元十四年欲復置¶
　　山髙無水泉苦於供役廷臣集議移置瑶臺寺側¶
　　去陵一十八里今廢(縣志冡按昭陵陪𦵏一百六/十餘  其間姓氏參錯位號)¶
　　(牴牾前人論之已詳然訖/不能定特備錄之以俟考)¶
　肅宗建陵　在縣正北三十里武將山(縣/志)廣徳元年¶
　　三月庚午𦵏文明武徳大聖大宣孝皇帝於建陵¶
　　(唐書代/宗本紀)建陵在京兆府醴泉縣界(文獻/通考)章敬皇后¶
<pb:KR2k0050_WYG_070-105b>¶
　　吳氏生代宗代宗即位追尊為皇后上諡合𦵏建¶
　　陵啟故窆貌澤若生衣皆赭色(后妃/列傳)在縣東北武¶
　　將山修文鄉劉村下宫去陵五里陪𦵏功臣一尚¶
　　父汾陽郡王郭子儀(宋敏求/長安志)建中二年詔故尚父¶
　　子儀斂以衮冕贈太師陪𦵏建陵舊令一品墳髙¶
　　丈八詔特加十尺及𦵏上御安福門臨哭送之(舊/唐)¶
　　(書郭子/儀傳)¶
明文教諭清墓　在醴泉縣東北(賈/志)¶
<pb:KR2k0050_WYG_070-106a>¶
　張處士敬墓　在醴泉縣北一里(賈/志)¶
　袁侍郎澤墓　在醴泉縣龍泉里(賈/志)¶
　茍侍御好善墓　在醴泉縣東北(賈/志)¶
　　(附迷/冡)李汧公懐讓墓懐讓成紀人封汧國公廣徳¶
　　元年九月薨於華州軍府即以其年十月陪𦵏建¶
　　陵旌勲臣也(常衮撰墓志○按省郡邑諸志俱云/陪𦵏止郭子儀則懐讓之墓久迷矣)¶
　¶
　¶
<pb:KR2k0050_WYG_070-106b>¶
　¶
　¶
　¶
　¶
　¶
　¶
　¶
　陜西通志巻七十¶
