# -*- mode: mandoku-view; -*-
#+TITLE: 陝西通志
#+DATE: 2015-08-24 22:42:37.454689
#+PROPERTY: ID KR2k0050
#+PROPERTY: BASEEDITION WYG    
#+PROPERTY: JUAN 卷七十五
<pb:KR2k0050_WYG_075-1a>¶
欽定四庫全書¶
　陜西通志巻七十五¶
　　經籍第二(子類/)　(集類/)¶
　子類¶
子之類凡十七曰儒家類曰道家類曰法家類曰名家¶
類曰墨家類曰縱横家類曰農家類曰雜家類曰小說¶
家類曰天文類曰五行類曰蓍龜類曰厯筭類曰兵書¶
類曰雜藝術類曰類事類曰醫書類¶
<pb:KR2k0050_WYG_075-1b>¶
　(按舊志子類有神農黄帝書數種今考神農二十篇/劉向謂出於李悝及商君所說黄帝素問陳氏謂出)¶
　(於後世依託其他諸書疑皆/偽造者居多兹槩從闕焉)¶
太公二百三十七篇(周吕/望撰)¶
　後世之言兵及周之隂權皆宗太公為本謀(史記齊/世家)¶
　謀八十一篇言七十一篇兵八十五篇(漢書藝/文志)吕望¶
　為周師尚父本有道者或有近世又以為太公術者¶
　所増加也(藝文/志注)李靖曰謀所謂陰謀不可以言窮言¶
　不可以兵窮兵不可以財窮此三門也(李衛公/問答)老子¶
<pb:KR2k0050_WYG_075-2a>¶
　曰將欲翕之必固張之將欲奪之必固與之此陰謀¶
　之言也范蠡用之以取吳張良本之以滅項而言兵¶
　者尚焉此太史公入道家然隂謀之術申商韓非之¶
　所本也文王之德之純太公見而知之丹書敬義之¶
　訓武王得於師尚父隂謀傾商之說陋矣(玉海○按/此二百三)¶
　(十七篇出於班史藝文志而隋經籍志不載於六韜/外另有太公隂謀及隂符鈐録等九種考漢藝文志)¶
　(如劉向所序六十七篇注云新序說苑世說列女傳/頌圖皆不細標其目疑此或依其例而以隂謀及隂)¶
　(符鈐録等書括於二百三十七篇之中/歟抑彼或多後儒依託歟兹不盡載)¶
<pb:KR2k0050_WYG_075-2b>¶
六韜六巻(吕望/撰)¶
　周史六弢六篇(漢書藝/文志)師古曰即今之六韜也葢言¶
　取天下及軍旅之事弢字與韜同也(藝文/志注)晁氏曰周¶
　吕望撰分文武龍虎豹犬六目兵家權謀之書也元¶
　豐中以六韜孫子吳子司馬法黄石公三畧尉繚子¶
　李衛公問對頒行武學令習之號七書(讀書志○按/康熈中武學)¶
　(七書祗存孫吳司/馬法三種餘俱黜)¶
九章筭術¶
<pb:KR2k0050_WYG_075-3a>¶
　包犧氏始畫八卦作九九之數以合六爻之變黄帝¶
　神而明之引而伸之建厯紀協律吕記稱𨽻首作數¶
　其詳未之聞也周公制禮有九數九章是矣(劉徽九/章筭經)¶
　(序/)¶
老子道德經二巻(李耳/撰)¶
　晁氏曰李耳撰以周平王四十二年授闗尹喜凡五¶
　千七百四十有八言八十一章言道德之㫖予嘗學¶
　焉通其大㫖而悲之葢不幸居亂世憂懼者所為之¶
<pb:KR2k0050_WYG_075-3b>¶
　書乎不然何求全之甚也(讀書/志)¶
闗尹子九巻(尹喜/撰)¶
　陳氏曰周闗令尹喜葢與老子同時啓老子著書言¶
　道德者按漢志有闗尹子九巻而隋唐及國史志皆¶
　不著録意其書亡久矣徐藏子禮得之於永嘉孫定¶
　首載劉向校定序末有葛洪後序未知孫定從何傳¶
　授殆皆依託也序亦不類向文(文獻通考○按抱朴/子老子西逰遇闗令)¶
　(尹喜於散闗彊令之著書耳不得已為著道德一經/散闗在今鳯翔縣南皇甫士安髙士傳云平王東遷)¶
<pb:KR2k0050_WYG_075-4a>¶
　(闗以捍移人以職徙尹喜候氣非此而往逕由兹焉/今鳳翔志有授經臺在縣南尹喜既見老子授五千)¶
　(言退而書道德經後常居此合之抱朴子似非無/據舊志但列闗尹子而不及道德經故今並列焉)¶
神妙行軍法一巻　　　　陣圖一巻(秦將軍郿/人白起撰)¶
　白起者郿人也善用兵事秦王封武安君(史記/本傳)¶
商子五巻(商君公/孫鞅撰)¶
　晁氏曰秦公孫鞅撰鞅衛之庶孽好刑名之學秦孝¶
　公委以政遂致富强後以反誅鞅封於商故以名其¶
　書本二十九篇今亡者三篇太史公既論鞅刻薄少¶
<pb:KR2k0050_WYG_075-4b>¶
　恩又讀開塞書謂與其行事相類卒受惡名有以也¶
　(讀書/志)¶
明世論十五篇(漢車騎從事/杜陵杜篤撰)¶
太史公萬嵗厯一巻　　萬嵗厯祠二巻(俱太史令龍/門司馬談撰)¶
太史公素王妙論二巻(太史令龍門/司馬遷撰)¶
　太史公素王妙論曰諸稱富者非貴其身得志也乃¶
　貴恩覆子孫澤及鄉里也黄帝設五法布之天下用¶
　之無窮葢世有能知者莫不尊親如范子可謂曉之¶
<pb:KR2k0050_WYG_075-5a>¶
　矣管子設輕重九府行伊尹之術則桓公以霸范蠡¶
　行十術之計二十一年之間三致千萬再散與貧七¶
　畧云司馬遷撰史記正義云二巻今僅見此語於太¶
　平御覽(玉/海)¶
新序十巻(漢宗室光禄/大夫劉向撰)¶
　漢劉向撰成帝時典校秘書因採載戰國秦漢間事¶
　為三十巻上之其二十巻今亡(崇文/總目)漢興六藝皆得¶
　於散絶之餘世無復明先王之道以一之者諸儒茍¶
<pb:KR2k0050_WYG_075-5b>¶
　見傳記百家之言皆恱而向之故先王之道為衆說¶
　之所蔽闇而不明欝而不發而怪竒可喜之論各師¶
　異見皆自名家向之序此書於今最為近古雖不能¶
　無失然逺自舜禹而次及周秦以來之嘉言善行亦¶
　往往而在也要在慎取之而已(本書曾/鞏序)¶
說苑二十篇(劉向/撰)¶
　劉向所序說苑二十篇崇文總目云今存者五巻臣¶
　從士大夫間得之者十有五篇與舊為二十篇正其¶
<pb:KR2k0050_WYG_075-6a>¶
　脫謬疑者闕之(本書/原序)¶
九章重差一巻　　　　　說老子四篇(俱劉/向撰)¶
三統厯一巻(漢宗室侍/中劉歆撰)¶
　劉氏三統厯譜考步日月五星之度有意其推本之¶
　也(漢書列/傳賛)¶
女誡一巻(扶風曹世叔/妻班昭撰)¶
　序曰鄙人愚暗受性不敏䝉先君之餘寵頼母師之¶
　典訓年十有四執箕箒於曹氏於今四十餘載矣戰¶
<pb:KR2k0050_WYG_075-6b>¶
　戰兢兢常懼黜辱以増父母之羞益中外之累夙夜¶
　劬心勤不告勞而今而後乃知免耳吾性疏頑教道¶
　無素恒恐子榖負辱清朝聖恩横加猥賜金紫實非¶
　鄙人庶幾所望也男能自謀矣但傷諸女方當適人¶
　而不漸訓誨不聞婦禮懼失容他門取耻宗族閒作¶
　女誡七章願諸女各寫一通庶有補益裨助汝身去¶
　矣其朂勉之(本書/原序)¶
元測一巻(扶風馬/融撰)¶
<pb:KR2k0050_WYG_075-7a>¶
老子二巻(長陵三老母/丘望之注)　　老子指趣三巻(母丘望/之撰)¶
禦寇論(太常長陵/趙岐撰)¶
　延熹九年匈奴烏桓鮮卑反叛公卿舉岐擢拜并州¶
　刺史岐欲奏守邊之策未及上㑹坐黨事免因撰次¶
　以為禦㓂論(後漢書/本傳)¶
釋問七篇(三國蜀漢/中陳述撰)¶
杜氏體論四巻(魏幽州刺史/京兆杜恕撰)¶
　杜氏曰以為人倫之大綱莫重於君臣立身之基本¶
<pb:KR2k0050_WYG_075-7b>¶
　莫大於言行安上理民莫精於理治勝殘去殺莫善¶
　於用兵夫禮也者萬物之體也萬物皆得其體無有¶
　不善故謂之體論(杜氏/新書)恕又著興性論一篇葢興於¶
　為已(魏志/本傳)梁有篤論四巻杜恕撰亡(隋書經/籍志)¶
老子訓註(大司農闗/中董遇撰)¶
　遇善治老子(魏/畧)¶
善文五十巻　　　　　　甄正論三巻(俱晉征南將/軍杜陵杜預)¶
　(撰/)¶
<pb:KR2k0050_WYG_075-8a>¶
典林二十三巻(京兆韋/謏著)¶
　謏善著述伏林三千餘言演為典林二十三篇述作¶
　及集記凡數十萬言皆深博有才義(晉書/本傳)¶
傅子一百二十巻(司𨽻校尉泥/陽傅𤣥撰)¶
　𤣥撰論經國九流及三史故事評斷得失各為區别¶
　名為傅子為内外中篇凡有四部六録合百四十首¶
　數十萬言行於世元初作内篇成子咸以示司空王¶
　沉沉與𤣥書曰省足下所著書言富理濟經綸政體¶
<pb:KR2k0050_WYG_075-8b>¶
　存重儒教足以塞楊墨之流遁齊孫孟於往代毎開¶
　巻未嘗不嘆息也(晉書/本傳)今存二十三篇餘皆缺(書/目)¶
泥洹經三十巻(新豐沙門智猛天竺/沙門曇摩羅䜟等譯)¶
　晉元熈中新豐沙門智猛策杖西行到華氏城得泥¶
　洹經及僧祗律東至髙昌譯泥洹為二十巻後有天¶
　竺沙門曇摩羅䜟復齎胡本來至西河沮渠䝉遜遣¶
　使至髙昌取猛本欲相叅騐未還而䝉遜破滅姚萇¶
　𢎞始十年猛本始至長安譯為三十巻(隋書經/籍志)¶
<pb:KR2k0050_WYG_075-9a>¶
苻子二十巻(員外散騎侍郎/長安苻朗撰)¶
　苻朗字元達堅之從兄子也耽玩經籍手不釋巻每¶
　談虚語𤣥不覺日之將夕著苻子數十篇行於世亦¶
　老莊之流也(晉書苻/朗載記)¶
實相論二巻(姚秦國師沙門/鳩摩羅什撰)¶
　姚興迎羅什待以國師之禮羅什雅好大乘志在敷¶
　演常歎曰吾若著筆作大乘阿毗曇非迦旃子比也¶
　今深識者既寡將何所論惟為姚興著實相論二巻¶
<pb:KR2k0050_WYG_075-9b>¶
　興奉之若神(晉書/本傳)¶
金剛般若經一巻(鳩摩羅/什譯)¶
　晁氏曰後秦僧鳩摩羅什譯唐僧宗宻僧知恩宋思¶
　元仁賈昌朝王安石五家注予弟公愬日誦三過予¶
　靳之曰汝亦頗知其義乎對曰知之其義明萬物皆¶
　空故古人謂以空為宗也予曰金剛者堅固不壞之¶
　義也萬物之空何以謂之金剛復曰六如偈其言明¶
　甚獨奈何因語之曰汝之過正在以有為法同無為¶
<pb:KR2k0050_WYG_075-10a>¶
　法以真空同頑空耳張湛曰身與萬物同有其有不¶
　有心與太虚同無其無不無庶幾如此哉(讀書/志)¶
妙法蓮花經觀世音普門品(鳩摩羅/什譯)¶
　余自少讀普門品雖未能深解其意然嘗以意測之¶
　曰此佛氏之寓言也昔唐李文公問藥山禪師曰如¶
　何是惡風吹船飄落鬼國師曰李翺小子問此何為¶
　文公拂然怒形於色師笑曰發此瞋恚心便是黒風¶
　吹船飄入鬼國也吁藥山可謂啓發人矣以是推之¶
<pb:KR2k0050_WYG_075-10b>¶
　則知利慾熾然即是火坑貪愛沉溺便是苦海一念¶
　清浄烈熖成池一念警覺船到彼岸災患纒縳隨處¶
　而安我無畏怖如械自脫惡人侵凌待以横逆我無¶
　忿嫉如獸自奔讀是經者則知補陀大士真實為人¶
　非浪語者(西山真/氏䟦)¶
老子二巻(鳩摩羅/什注)¶
肇論四巻(姚秦僧/洪肇撰)¶
　晁氏曰姚秦僧洪肇撰師羅什規模莊周之言以著¶
<pb:KR2k0050_WYG_075-11a>¶
　此書物不遷不真空湼槃無知般若無名四論傳燈¶
　云肇後為姚興所殺(讀書/志)¶
道覺論二十巻(陳扶風/馬樞撰)¶
　樞字要理博極經史尤善佛經及周易老子義撰道¶
　覺論二十巻行於世(陳書/本傳)¶
象經一巻(周武/帝撰)¶
佛性論　　　　　　　　七經論(俱尚書武/功蘇綽撰)¶
　綽字令綽少好學博覽羣書尤善筭術著佛性論七¶
<pb:KR2k0050_WYG_075-11b>¶
　經論行於世(周書/本傳)¶
隋髙祖新譔兵書三十巻¶
二儀十簿經一巻　　　　四海類聚單方十六巻(俱/煬)¶
　(帝御/撰)¶
相經三十巻(丞相長安/來和撰)　　象經一巻¶
三十六科鬼神感應等大義九巻(俱國子祭酒/西城何妥撰)¶
欹器圖三巻　　　　　　地動銅儀經一巻¶
九宫五墓一巻　　　　　遁甲録十巻¶
<pb:KR2k0050_WYG_075-12a>¶
遁甲立成法一巻　　　　陽遁甲用局法一巻¶
元辰經十巻　　　　　　元辰厄百九巻¶
百怪書十八巻　　　　　録命書二十巻¶
九宫龜經一百一十巻　　太一式經三十巻¶
孔子馬頭易卜書一巻　　風角鳥情二巻(俱儀同京/兆臨孝恭)¶
　(撰/)¶
序志一巻(唐太宗/御撰)¶
唐金鏡書(一作/述)一巻(太宗/御撰)¶
<pb:KR2k0050_WYG_075-12b>¶
　貞觀二年正月庚午著金鏡述以示侍臣(實/録)爰述金¶
　鏡窮神盡聖便物以言應言以行苞括治體抑揚辭¶
　令(張藴古/大寳箴)太宗思隋氏失道皇運開基因而序之以¶
　明誡謹神筆書石命工刻之以賜皇太子末云明鏡¶
　不逺於焉自鑒(太平/御覽)¶
帝範四巻(太宗/御撰)¶
　序曰汝以幼年偏鍾慈愛義方多闕庭訓有乖擢自¶
　維城之居屬以少年之位未辨君臣之禮節不知稼¶
<pb:KR2k0050_WYG_075-13a>¶
　穡之艱難余毎思此為憂今自軒昊以降迄於周隋¶
　經天緯地之君纘業承基之主興亡治亂其道煥然¶
　所以披鏡前蹤博採史籍聚其要言以為近誡云爾¶
　(文苑/英華)晁氏曰貞觀末著此書以示髙宗且曰修身治¶
　國備載其中其末頗以泰侈自咎戒髙宗俾勿效己¶
　(讀書/志)¶
二帝三藏聖教序一巻¶
　太宗髙宗(唐書藝/文志)¶
<pb:KR2k0050_WYG_075-13b>¶
唐天訓四巻(髙宗/御撰)¶
　顯慶二年六月上製元首前星維城股肱誡次著股¶
　肱論令許敬宗等注釋名曰天訓(㑹/要)¶
麟閣詞英六十巻(髙宗/勅撰)¶
臣範(唐藝文/志作軌)二巻(則天武/皇后撰)¶
　天后臣範序云想周朝之十亂爰著十章思殷室之¶
　兩臣分為兩巻(文苑/英華)晁氏曰唐則天皇后武氏撰範¶
　或作軌武氏稱制時嘗詔天下學者習之尋廢本十¶
<pb:KR2k0050_WYG_075-14a>¶
　篇今缺其下五篇(讀書/志)¶
紫樞要録十巻　　　　　百僚新誡五巻¶
青宫紀要三十巻　　　　少陽政範三十巻¶
列藩正論三十巻　　　　維城典訓二十巻(俱武/后撰)¶
訓紀雜載十巻(武后/撰)¶
　采青宫紀要維城典訓古今内範内範要略等書為¶
　雜載云(唐書藝/文志)¶
開元訓誡(𤣥宗/御撰)¶
<pb:KR2k0050_WYG_075-14b>¶
　開元二十五年八月甲子帝制訓誡六篇以示諸王¶
　其㫖葢明君臣父子之義齋祭稼穡之事忠王璵等¶
　上表請宣付史館及示百僚許之宰臣奏聖謨垂訓¶
　輝映千古望宣布中外手詔諭曰周公誡伯禽曰無¶
　以魯國驕人朕方聖雖慙豈忘誡子聊示庭訓何足¶
　宣布(玉/海)開元御集誡子書一巻(唐書藝文志○按此/訓誡即御集誡子書)¶
　(也/)¶
明皇老子注二巻疏一巻(𤣥宗/御撰)¶
<pb:KR2k0050_WYG_075-15a>¶
　自製序曰朕承寡薄常感斯文恐失無為之理每因¶
　清宴輒扣𤣥闗隨意所得遂為箋註豈成一家之說¶
　但備遺闕之文(文苑/英華)晁氏曰唐𤣥宗撰天寳中加號¶
　元通道德經世不稱焉又頗増其辭如兒貴食母作¶
　兒貴求合於母之類貴食母者嬰兒未孩之義諸侯¶
　之子以大夫妻為食母増之贅矣(讀書/志)¶
金剛般若經一巻(𤣥宗/御注)　　開元廣濟方五巻(𤣥宗/御撰)¶
大易誌圖叅同經一巻(𤣥宗與葉静能/一行問答語)¶
<pb:KR2k0050_WYG_075-15b>¶
貞元集要廣利方五巻(德宗/御撰)¶
前代君臣事跡十四篇(憲宗/御撰)¶
　上以天下無事留意典墳每覽前代得失興亡之事¶
　皆三復其言又讀貞觀開元實録見太宗撰金鏡書¶
　及帝範上下篇𤣥宗撰開元訓誡思繼前躅遂採尚¶
　書春秋後傳史記班范書三國志晉書晏子春秋吳¶
　越春秋新序說苑等書君臣行事可為龜鑑者集成¶
　十四篇一曰君臣道二曰辨邪正三曰戒權倖四曰¶
<pb:KR2k0050_WYG_075-16a>¶
　戒微行五曰任賢臣六曰納忠諫七曰謹征伐八曰¶
　謹刑法九去奢泰十崇節儉十一奬忠良十二修政¶
　教十三戒田獵十四録勲賢分為上下巻上自製序¶
　曰前代君臣事蹟(續會/要)¶
李衛公問對三巻(衛國公三/原李靖撰)¶
　晁氏曰唐李靖對太公問兵事史臣謂李靖兵法世¶
　無完書略見於通典今問對出於阮逸家或云逸因¶
　杜氏附益之陳氏曰亦假託也文辭淺鄙尤甚今武¶
<pb:KR2k0050_WYG_075-16b>¶
　舉以七書試士謂之武經其間孫吳司馬法或是古¶
　書三畧尉繚子亦有可疑六韜問對偽妄明白而立¶
　之學宫置師弟子伏而讀之未有言其非者何也何¶
　薳春渚紀聞言其父去非為武學博士受詔校七書¶
　以六韜問對為疑白司業朱服服言此書行之已久¶
　未易遽廢遂止後為徐州教授與陳師道為代師道¶
　言聞之東坡世所傳王通元經闗子明易傳及李靖¶
　問對皆阮逸偽撰逸常以草示奉常公云奉常公者¶
<pb:KR2k0050_WYG_075-17a>¶
　老蘇也按四朝國史兵志神宗熈寧間詔樞宻院曰¶
　唐李靖兵法世無全書雜見通典離析譌舛又官號¶
　名物與今稱謂不同武人將佐多不能通其意令樞¶
　宻院檢詳官與王震曽旼王白郭逢原等校正分類¶
　解釋令今可行豈即此問答三巻耶或别有其書也¶
　然晁陳二家以為阮逸取通典所載附益之則似即¶
　此書然神宗詔王震校正之說既明見於國史則非¶
　逸之假託也(文獻/通考)¶
<pb:KR2k0050_WYG_075-17b>¶
遁甲萬一訣一巻(李靖/纂)¶
　晁氏曰題云唐李靖所纂黄帝書按遁甲之法見於¶
　隋志凡十三家則其學之來亦不在近世矣以休生¶
　傷杜景死驚開推國家之吉㐫通其學者以為有騐¶
　未之嘗試也(讀書/志)¶
陰符機一巻(李靖/撰)¶
　唐李靖撰以謂隂符者應機制變之書破演其說為¶
　隂符機又有勢滋及論合三篇(崇文/總目)¶
<pb:KR2k0050_WYG_075-18a>¶
六軍鏡三巻(李靖/撰)¶
　李靖撰各五章以天子六軍故取為名起政理終尅¶
　敵(書/目)¶
兵鈐新書一巻(李靖/撰)¶
　載靖與秦王論兵如問對書(書/目)¶
韜鈐秘術一巻　　　　　九天𤣥女孤虛法一巻¶
總要三巻　　　　　　　六十甲子厭勝法一巻¶
占風雪(一作/雲)氣一巻　　　風雲論三巻¶
<pb:KR2k0050_WYG_075-18b>¶
三軍氷鑑三巻　　　　　用兵手訣七巻¶
出軍占風氣候十巻　　　衛國公手記一巻¶
覇國箴一巻　　　　　　玉帳經一巻¶
六壬透天闗法一巻　　　候氣秘法三巻¶
六十甲子占風雨一巻　　五音法一巻¶
陰陽律體(一作/髓)一巻　　　靈闗訣益智二巻¶
袖中金五巻　　　　　　𤣥女常手經二巻¶
神訣一巻　　　　　　　逰都璧王經一巻¶
<pb:KR2k0050_WYG_075-19a>¶
兵法三巻　　　　　　　弓訣一巻¶
法射指訣一巻　　　　　九天𤣥機八神課一巻¶
六十甲子禳敵克應決勝術一巻(俱李/靖撰)¶
㝠報記二巻(吏部尚書京/兆唐臨撰)　天文大象賦一巻(黄冠子/岐山李)¶
　(播/撰)¶
周髀筭經二巻(太史令岐陽/李淳風撰)¶
　陳氏曰題李淳風等註周髀者葢天文書也稱周公¶
　受之商髙而以句股為術故曰周髀唐志有李淳風¶
<pb:KR2k0050_WYG_075-19b>¶
　釋二巻(文獻/通考)¶
倚馬立成法二巻(李淳/風撰)¶
　晁氏曰唐李淳風撰兵行占候之書也淳風太宗時¶
　人而此書起九宫法至貞元六年庚午假託以行其¶
　書耳非淳風本真也(讀書/志)¶
玉厯通政經三巻(李淳/風撰)¶
　陳氏曰李淳風撰亦天文占也唐志無之(文獻/通考)¶
乙巳占十巻(李淳/風撰)¶
<pb:KR2k0050_WYG_075-20a>¶
　陳氏曰唐太史令岐陽李淳風撰起算上元乙巳故¶
　以名焉(文獻/通考)貞觀中撰始於天象終於風氣(書/目)¶
乾坤秘奥一巻(李淳/風撰)¶
　太史令李淳風撰自乾災至錯紀凡三十五篇(書/目)¶
地理少一巻(李淳/風撰)¶
　陳氏曰稱李淳風亦未必然(文獻/通考)¶
質龜論一巻(李淳/風撰)¶
　李淳風得於石室(唐書藝/文志)¶
<pb:KR2k0050_WYG_075-20b>¶
九天觀燈法一巻　　　　六壬精髓經一巻¶
立觀經一巻　　　　　　乾坤秘奥七巻¶
五行元統一巻　　　　　四民福禄論四巻¶
𤣥悟經三巻　　　　　　太一𤣥鑑五巻¶
占燈經一巻　　　　　　三元經一巻¶
太一樞㑹賦一巻　　　　占燈法一巻¶
觀燈法一巻　　　　　　諸家秘要三巻¶
行軍明時秘訣一巻　　　太白華葢法二巻¶
<pb:KR2k0050_WYG_075-21a>¶
雲氣營寨占一巻　　　　行軍厯一巻¶
懸鏡經十巻　　　　　　天文占一巻¶
大象元文一巻　　　　　厯監天元主物簿三巻¶
雜占一巻　　　　　　　帝王氣象占一巻¶
西天占書一巻　　　　　白澤圖一巻¶
周遁三元纂例一巻　　　隂陽遁入局立成法一巻¶
隂陽二遁萬一訣四巻　　遁甲要用歌式二巻¶
陽遁天元局法一巻　　　隂陽遁甲經三巻¶
<pb:KR2k0050_WYG_075-21b>¶
隂陽遁甲立成一巻　　　天一遁甲兵機要訣二巻¶
三元遁甲經一巻　　　　遁甲符應經三巻¶
太一新鑑三巻　　　　　九宫口訣三巻¶
玉帳經一巻　　　　　　乾坤秘(一作/要)七巻¶
蓬瀛經三巻　　　　　　濟家備急廣要録一巻¶
二宅賦一巻　　　　　　行年起造九星圖一巻¶
宅心鑑式一巻　　　　　相宅經一巻¶
宅體(一作/髓)經一巻　　　　九星修造吉㐫歌一巻¶
<pb:KR2k0050_WYG_075-22a>¶
隂陽二宅歌一巻　　　　二宅相占一巻¶
太白運㑹䜟記一巻　　　九天秘記(一作/訣)一巻¶
詳思記一巻　　　　　　𤣥女金石𤣥悟術三巻¶
西王母玉訣一巻　　　　通𤣥玉鑑頌(一作/領)一巻¶
太陽太隂賦二巻　　　　日月氣象圖五巻¶
上象二十八宿纂要訣一巻¶
太白㑹運逆兆通代記圖一巻¶
日行黄道圖一巻　　　　月行九道圖一巻¶
<pb:KR2k0050_WYG_075-22b>¶
雲氣圖一巻　　　　　　渾天方志圖一巻¶
九州格子圖一巻　　　　十二宫入式歌一巻¶
感應經三巻　　　　　　皇極厯一巻¶
正一五真圖一巻　　　　周易𤣥悟一巻(俱李淳/風撰)¶
九章算經要畧一巻　　　五經算術二巻¶
張丘建算經三巻　　　　海島算經一巻¶
五曹孫子等算經二十巻　甄鸞孫子算經三巻¶
大象賦一巻　　　　　　祖冲之綴釋五巻¶
<pb:KR2k0050_WYG_075-23a>¶
河西甲寅元厯一巻　　　九章算術九巻¶
乾泰秘要三巻　　　　　鄭𤣥九旗飛變一巻¶
演齊人要術(巻□○李/淳風演)¶
　淳風通羣書明厯術於占候吉㐫若符契然當世術¶
　家意有鬼神相之非學習可致終不能測也所撰乙¶
　已占等書傳於世(唐書/本傳)¶
碧玉芳林四百五十巻　　玉藻&KR0806;林一百巻(俱學士/華隂孟)¶
　(利貞/撰)¶
<pb:KR2k0050_WYG_075-23b>¶
隨遺録(秘書監萬年/顔師古撰)¶
千金方三十巻(華原隱士/孫思邈撰)¶
　晁氏曰唐孫思邈撰思邈博通經傳洞明醫術著用¶
　藥之方診脈之訣針灸之穴禁架之法以至導引養¶
　生之要無不周悉後世或能窺其一二未有不為名¶
　醫者然議者頗恨其獨不知傷寒之數云(讀書/志)¶
千金翼方三十巻(孫思/邈撰)¶
　晁氏曰思邈著千金方復綴集遺軼以羽翼其書成¶
<pb:KR2k0050_WYG_075-24a>¶
　一家之言林億等謂首之以藥録次之以婦人傷寒¶
　小兒養性辟榖退居補益雜病瘡癰色脈針灸而禁¶
　經終焉者皆有指意云(讀書/志)陳氏曰其末兼及禁術¶
　用之多騐(文獻/通考)¶
千金食治(孫思/邈撰)¶
　李時珍曰唐孫思邈撰千金備急方三十巻采摭素¶
　問扁鵲華佗徐之才等所論補養諸說及本草闗於¶
　食用者分米榖菓菜鳥獸蟲魚為食治附之亦頗明¶
<pb:KR2k0050_WYG_075-24b>¶
　悉(本草/綱目)¶
養生要録一巻　　　　　枕中素書一巻¶
攝生真録一巻　　　　　馬隂二君内傳一巻¶
太清真人煉雲母訣二巻　氣訣一巻¶
燒煉秘訣一巻　　　　　龍虎通元訣一巻¶
龍虎亂日篇一巻　　　　幽傳福壽論一巻¶
㑹三教論一巻　　　　　龍虎篇一巻¶
龜經一巻　　　　　　　五兆筭經一巻¶
<pb:KR2k0050_WYG_075-25a>¶
龜上五兆動揺經訣一巻　福禄論三巻¶
千金髓方二十巻　　　　神枕方一巻¶
醫家要妙五巻　　　　　退居志一巻¶
真氣銘一巻　　　　　　五藏旁通明鑑圖一巻¶
針經一巻　　　　　　　玉涵方三巻¶
千金月令一巻　　　　　千金養生論一巻¶
養性延命集二巻　　　　養性雜録一巻¶
養生銘　　　　　　　　禁經二巻¶
<pb:KR2k0050_WYG_075-25b>¶
五臟旁通導養圖一巻　　芝草圖三十巻¶
太常分藥格一巻　　　　崔氏産鑑圖一巻¶
攝生月令圖一巻　　　　六氣導引圖一巻¶
侍膳圖一巻　　　　　　坐照論並五行法一巻¶
金鏁子訣一巻　　　　　内外神仙中經秘宻圖一¶
　巻¶
黄帝神竈經三巻　　　　丹經訣要一巻¶
神仙修養法一巻(以上俱孫/思邈撰)¶
<pb:KR2k0050_WYG_075-26a>¶
　思邈京兆華原人通百家說善言老子莊周於隂陽¶
　推歩醫藥無不善孟詵盧照隣等師事之(唐書/本傳)¶
辨正論八巻(闗中僧/法琳撰)¶
　晁氏曰唐釋法琳撰潁川陳良序云法琳姓陳闗中¶
　人著此書窮釋老之教源極品藻之名理宣和中以¶
　其老子語焚毁其第二第四第五第八凡五巻序文¶
　亦有剪棄者(讀書/志)¶
破邪論二巻甄正論三巻(俱法/琳撰)¶
<pb:KR2k0050_WYG_075-26b>¶
　晁氏曰唐釋法琳撰已上三書皆經宣和焚毁藏中¶
　多闕故録之(晁氏讀/書志)按破邪甄正二論昭德讀書記¶
　以為宣和焚毁藏中多闕然愚嘗於邨寺經藏中見¶
　其全書破邪論專詆傅奕而並非毁孔孟所謂詖淫¶
　邪遁之詞無足觀者甄正論譏議道家如度人經璇¶
　璣停輪處以為璇璣無停輪之理使停輪至七日七¶
　夜則宇宙顛錯而生人之類滅矣無極曇誓天及龍¶
　變梵度天處以為曇與梵二字出自佛書佛法未入¶
<pb:KR2k0050_WYG_075-27a>¶
　中國之前經傳中並無此二字豈有天帝名號而剽¶
　竊佛書字義乎又如河上公道德章句序言漢文帝¶
　駕詣河上公問道而河上公一躍騰雲帝知是神人¶
　下輦稽首從受章句二巻以為漢史記車駕每出必¶
　書何獨不書駕詣河上公問道之事且孝文好黄老¶
　言立渭陽五帝廟則因新垣平平一方士其說至卑¶
　陋帝尊寵之而史亦備述之河上公之事竒偉如此¶
　何獨見遺於班馬乎乃羽人道士輩自創此說此論¶
<pb:KR2k0050_WYG_075-27b>¶
　頗當意必借筆於文學之士沙門輩恐不能道也(文/獻)¶
　(通/考)¶
大唐京寺録傳十巻(僧彦/琮撰)　諌苑二十巻(燕國公髙陵/于志寧撰)¶
佛教賞罰三寶法一巻　　安養蒼生論一巻¶
三徳論一巻　　　　　　入道方便門二巻¶
衆經目録五巻　　　　　鏡諭論一巻¶
無礙縁起一巻　　　　　十種讀經儀一巻¶
無盡藏儀一巻　　　　　發戒縁起二巻¶
<pb:KR2k0050_WYG_075-28a>¶
法界僧圖一巻　　　　　十不論一巻¶
懴悔罪法一巻　　　　　禮佛儀式二巻(俱新豐僧/元琬撰○)¶
　(按唐藝文志注元/琬姓楊氏新豐人)¶
修身要覽十巻(章懷太/子賢撰)　　春秋要録十巻¶
君臣相起發事三巻(俱章懷太/子賢撰)¶
九鏡射經一巻射訣一巻(檢校太子詹事/京兆韋韞撰)¶
　陳氏曰唐檢校太子詹事韋韞撰制弓矢法三篇射¶
　法九篇又叙其學射之初有張宗者授之訣為射訣¶
<pb:KR2k0050_WYG_075-28b>¶
　(文獻/通考)¶
中樞龜鏡一巻(許國公武/功蘇瓌撰)¶
　初瓌謂子頲有公輔之器因以宰相事業訓之凡二¶
　十七條宋開府見之請號曰龜鏡(書/目)¶
諌林二十巻　　　　　　續世說新書十巻¶
神仙後傳十巻　　　　　園庭草木疏二十一巻¶
王氏神通記十巻　　　　新本草四十一巻¶
針灸服藥禁忌五巻　　　袖中備急要方三巻¶
<pb:KR2k0050_WYG_075-29a>¶
嶺南急要方二巻　　　　藥性要訣五巻(俱廣州都/督咸陽王)¶
　(方慶/撰)¶
四分律疏二十巻(長安僧/惠滿撰)　大乘要句三巻(新豐僧/空藏撰)¶
博聞竒要二十巻(武功徐/闉撰)¶
　開元武功縣人徐闉上詔試文章留集賢院校理(唐/書)¶
　(藝文/志)¶
外臺秘要方四十巻(給事中郿/人王燾撰)¶
　珪孫燾性至孝為徐州司馬母有疾彌年不廢帶視¶
<pb:KR2k0050_WYG_075-29b>¶
　絮湯劑數從髙醫㳺遂窮其術因以所學作書號外¶
　臺秘要討繹精明世寶焉(唐書/本傳)晁氏曰燾在臺閣二¶
　十年久知𢎞文館得古方書數千巻因述諸病症候¶
　附以方藥符禁灼灸之法凡一千一百四門天寶中¶
　出守房陵及太寧郡故以外臺名其書孫兆以燾謂¶
　鍼能殺生人不能起死人取灸而不取鍼譏其為醫¶
　之蔽予獨以其言為然(讀書/志)陳氏曰其書博采諸家¶
　方類如肘後千金世尚多有之至小品深師崔氏許¶
<pb:KR2k0050_WYG_075-30a>¶
　仁則張文仲之類今無傳者猶間見於此書云(文獻/通考)¶
外臺要畧十巻(王燾/撰)¶
神仙可學論一巻(道士華陰/吳筠撰)¶
　晁氏曰唐吳筠撰嵇康謂神仙不可以學致筠意不¶
　以為然故演修習之方以勉學仙之士云(讀書/志)¶
兩同書一巻(吳筠/撰)¶
　陳氏曰不著名氏中興書目云唐吳筠撰唐藝文志¶
　同但入小說類采孔老為内外十篇名祝融子兩同¶
<pb:KR2k0050_WYG_075-30b>¶
　書祝融者謂鬻子為諸子之首也(文獻通考○按唐/宋藝文志皆稱筠)¶
　(撰惟崇文總/目云羅隐撰)¶
形神可固論一巻　　　　著生論一巻¶
明真辨偽論一巻　　　　心目論一巻¶
𤣥門論一巻　　　　　　諸家論優劣事一巻¶
辨方正惑論一巻(宋藝文志作/辨方士惑)¶
輔正除邪論一巻　　　　元綱論一巻¶
復淳化論一巻　　　　　道釋優劣論一巻(俱吳/筠撰)¶
<pb:KR2k0050_WYG_075-31a>¶
　筠通經誼美文辭𨽻道士籍入嵩山依潘師正究其¶
　術卒弟子諡宗元先生文章深詆釋氏(唐書/本傳)¶
天文事序議一巻(長安韓/滉撰)　老子道徳經四巻(唐宗室/協律郎)¶
　(李約/注)¶
古今國典一百巻　　　　㑹要四十巻(俱武功/蘇冕撰)¶
南華通微十巻(鳯翔元/載撰)¶
太白還丹篇一巻¶
　陳氏曰稱清虛子太白山人唐貞元時(文獻/通考)¶
<pb:KR2k0050_WYG_075-31b>¶
孫子注二巻(左補闕萬/年杜牧撰)¶
　自序曰孫武所注十三篇太約用仁義使機權魏武¶
　帝所為注解十不釋一予因取武書備為其注曹之¶
　所注亦盡存之分為上中下巻後之人有讀武書予¶
　解者因而學之猶盤中走丸丸之走盤横斜圓直計¶
　於臨時不可盡知其必可知者是知丸不能出於盤¶
　也(本書/原序)晁氏曰牧以武書大畧用仁義使機權曹公¶
　所注十不釋一因備注之世謂牧慨然最喜論兵欲¶
<pb:KR2k0050_WYG_075-32a>¶
　試而不得者其學能道春秋戰國時事甚博而詳知¶
　兵者有取焉(讀書/志)¶
理道要訣十巻(宰相萬年/杜佑撰)¶
　陳氏曰唐宰相杜佑君卿撰凡三十三篇皆設問答¶
　之辭末二巻記古今異制葢於通典中撮要以便人¶
　主觀覽(文獻/通考)¶
管子指畧二巻(杜佑/抄)¶
　國史志唐杜佑抄管氏書為指畧序稱房喬所注而¶
<pb:KR2k0050_WYG_075-32b>¶
　舊録皆作尹知章文句無復小異今本房𤣥齡注有¶
　經言外言内言短語區言雜篇輕重(玉/海)¶
意林三巻(戸部尚書扶/風馬總撰)¶
　晁氏曰唐馬總㑹元撰初梁庾仲容取諸家書術數¶
　雜記凡一百七家抄其要語為三十巻總以其繁畧¶
　失中増損成三軸前有戴叔倫楊伯存兩序(讀書/志)子¶
　抄百十有七家仲容所取或數句或一二百言是有¶
　以契其意入其用而他人不可共享者也馬總意林¶
<pb:KR2k0050_WYG_075-33a>¶
　一遵庾目多者十餘句少者一二言比子抄更為取¶
　之嚴録之精且約也戴叔倫序其書曰上以防守教¶
　之失中以補比事之闕下以佐屬文之緒有疏通廣¶
　博潔浄符信之要無僻放拘刻譤蔽邪蕩之患陸機¶
　曰傾羣言之&KR0267;液潄六藝之芳潤是庶幾焉(髙氏/子抄)¶
意樞二十巻(馬總/撰)¶
六帖三十巻(刑部尚書渭/南白居易撰)¶
　晁氏曰唐白居易撰以天地事物分門類為聲偶而不¶
<pb:KR2k0050_WYG_075-33b>¶
　載所出書曽祖父秘閣公為之注行於世世傳居易作¶
　六帖以陶家缾數千各題名目置齋中命諸生采集其¶
　事類投缾内倒取之抄録成書故所記時代多無次序¶
　云(讀書/志)白樂天取凡書精語可備詞賦制文采用者各¶
　以門目類粹而總名其書為六帖既不自釋所以名後¶
　人亦無辨偶閱唐制其時取士凡六科别其所試條件¶
　毎一事名一帖其多者明經試至十帖而說文極於六¶
　帖白之書為應科第設則以帖為名其取此矣(程氏衍/繁露)¶
<pb:KR2k0050_WYG_075-34a>¶
八漸通真議一巻(白居/易撰)　　栁氏小說舊聞六巻(華原/栁公)¶
　(權/撰)¶
元聖蘧廬二巻(亳州刺史京/兆李繁撰)¶
　晁氏曰唐李繁撰繁學於江西僧道一敬宗時嘗與¶
　丁公著陸亘入殿中抗佛老講論唐虞韓愈稱其家¶
　多書一覽終身不忘太和中舒元輿誣其濫殺不辜¶
　繫獄知且死著書十六篇以明禪理自謂臨死生而¶
　不懼賢於顔回在陋巷不改其樂嗚呼可謂賢矣而¶
<pb:KR2k0050_WYG_075-34b>¶
　史載其生平行事甚醜獨何歟(讀書/志)¶
樂善録十巻　　　　　　司牧安驥方一巻¶
司牧安驥集三巻(俱唐宗室司/馬李石撰)¶
西京巢氏水氣論一巻(不著/名)¶
續曹大家女訓十二篇(薛䝉妻京/兆韋氏撰)¶
廣人物志十巻(鄉貢進士京/兆杜周士撰)¶
　陳氏曰唐鄉貢進士京兆杜周士撰叙武德至貞元¶
　選舉薦進人物事實凡五十五科(文獻/通考)¶
<pb:KR2k0050_WYG_075-35a>¶
蘇氏演義十巻(武功進士/蘇鶚撰)¶
　陳氏曰唐光啓進士武功蘇鶚徳祥撰考究書傳訂¶
　正名物辨證訛謬有益見聞尤梁谿以家藏本刻之¶
　當塗(文獻/通考)¶
杜陽雜編三巻(蘇鶚/撰)¶
　晁氏曰唐蘇鶚字徳祥撰家武功杜陽川雜録廣徳¶
　以至咸通時事(讀書/志)¶
獨行方十二巻　　　　　玉壺備急方一巻(俱嶺南/節度京)¶
<pb:KR2k0050_WYG_075-35b>¶
　(兆韋/宙撰)¶
劉公嘉話録一巻(義武軍節度/京兆韋絢撰)¶
　晁氏曰唐韋絢撰劉公謂禹錫絢字文明執誼子也¶
　咸通中節度義武幼從學於禹錫録其話言(讀書/志)¶
戎幙閒談一巻(韋絢/撰)¶
　晁氏曰唐韋絢撰太和中為李徳裕從事記徳裕所¶
　談(讀書/志)¶
賔客佳話一巻　　　　　佐談十巻(俱韋/絢撰)¶
<pb:KR2k0050_WYG_075-36a>¶
夣雋一巻　　　　　　　周公解夣一巻(俱宰相華/原栁燦撰)¶
魏氏要畧二十巻(澄城魏/謩撰)¶
三水小牘三巻(皇甫/牧撰)¶
　陳氏曰唐皇甫牧遵美撰天祐中人三水者安定屬¶
　邑也(文獻/通考)¶
華嚴經百門義海兩巻(長安僧/法藏撰)¶
　晁氏曰唐僧法藏撰長安崇福寺僧也分十章(讀書/志)¶
華嚴奥㫖一巻(法藏/撰)¶
<pb:KR2k0050_WYG_075-36b>¶
大唐京寺録(巻/亡)　　　　　法琳别傳二巻(俱僧法/藏撰)¶
　晁氏曰唐僧法藏撰又曰妄盡還源觀凡六門(讀書/志)¶
玉泉筆端三巻又别一巻¶
　陳氏曰不著名氏有序中和三年作末有䟦云扶風¶
　李昭徳家藏之書也即故淮海相公孫又稱黄巢陷¶
　洛之明年䟦亦不知何人别一本號玉泉子比此本¶
　少數條而多五十二條無序䟦録其所多者為一巻¶
　(文獻/通考)¶
<pb:KR2k0050_WYG_075-37a>¶
月波洞中記一巻¶
　晁氏曰序稱唐任逍遥得之於太白山月波洞石壁¶
　上凡九篇相形術也(讀書/志)¶
後畫録一巻(僧彦/宗撰)¶
　晁氏曰唐僧彦宗撰品長安名畫凡二十七人(讀書/志)¶
本草性事類一巻(京兆醫工/杜善方撰)¶
　禹錫曰京兆醫工杜善方撰不詳何代人凡一巻以¶
　本草藥名隨類解釋附以諸藥制使畏惡相反相宜¶
<pb:KR2k0050_WYG_075-37b>¶
　解毒者(本草/綱目)¶
黄庭五臟六腑圖一巻(太白山見素/女子胡愔撰)¶
九室指元篇一巻(宋華山隱/士陳搏撰)¶
　搏好讀易手不釋巻自號扶揺子著指元篇八十一¶
　章言導養及還丹之事(宋史/本傳)¶
希夷先生龜鑑一巻(陳搏/撰)¶
　陳氏曰陳搏圖南撰劉康國注館閣書目作人倫風¶
　鑑(文獻/通考)¶
<pb:KR2k0050_WYG_075-38a>¶
清異録二巻(翰林學士新/平陶穀撰)¶
　晁氏曰稱翰林學士陶榖撰凡天文地理花木飲食¶
　器物毎事皆制為異名新說其為書始似雲仙散録¶
　而語不類國初人葢假託也(讀書/志)¶
儀天厯十六巻(太子洗馬京/兆史序撰)¶
　史序字正倫善推步厯筭補司天學生又知監事修¶
　儀天厯上之(宋史/本傳)¶
天文厯書十二巻　　　　乾坤寳典四百五十五巻¶
<pb:KR2k0050_WYG_075-38b>¶
乾坤總録五巻(俱史/序撰)¶
補政忠言十篇(太常博士華/州趙湘上)¶
䝉書十巻(長安种/放撰)¶
兵書十五巻(工部侍郎中/部楊偕撰)¶
　偕字次公性剛而忠樸尤喜古今兵法有兵書十五¶
　巻(宋史/本傳)¶
正䝉書十巻(著作郎長/安張載撰)¶
　晁氏曰張載子厚撰張舜民嘗乞追贈載於朝云横¶
<pb:KR2k0050_WYG_075-39a>¶
　渠先生張載著書萬餘言名曰正䝉陰陽變化之端¶
　仁義道徳之理死生性命之分治亂國家之經罔不¶
　究通方之前人其孟軻揚雄之流乎此書是也初無¶
　篇次其後門人蘇昞等區别成十七篇又為前後序¶
　又有胡安國所傳篇為一巻末有行狀一巻(讀書/志)藍¶
　田吕氏曰先生晚自崇文移疾西歸終日危坐一室¶
　左右簡編俯而讀仰而思有得則識之或中夜起坐¶
　取燭以書其志道精深未始須臾息亦未嘗須臾忘¶
<pb:KR2k0050_WYG_075-39b>¶
　也熈寧九年秋集所立言謂之正䝉出示門人曰此¶
　書予厯年致思之所得其言殆與前聖合大要發端¶
　示人而已其觸類廣之則吾將有待於學者(文獻/通考)¶
西銘集解一巻(張載撰藍田/吕大臨等解)¶
　陳氏曰張載作訂頑砭愚二銘後更曰東西銘其西¶
　銘即訂頑也大抵發理一分殊之㫖有趙師俠者集¶
　吕大臨胡安國張九成朱熹四家說為一篇刻之興¶
　化軍龜山楊氏曰西銘理一而分殊知其理一所以¶
<pb:KR2k0050_WYG_075-40a>¶
　為仁知其分殊所以為義所謂分殊猶孟子言親親¶
　而仁民仁民而愛物其分不同故所施不能無差等¶
　耳或曰如是則體用果離而為二矣曰用未嘗離體¶
　也以人觀之四支百骸具於一身者體至其用處則¶
　首不可以加屨足不可以納冠葢即體而言分已在¶
　其中矣(文獻/通考)¶
信聞紀一巻(張載/撰)¶
　晁氏曰張載撰雜記經傳之義辨釋老之失(讀書/志)¶
<pb:KR2k0050_WYG_075-40b>¶
尉繚子注一巻(張載/撰)¶
　晁氏曰張載撰其辭甚簡蚤年喜談兵後謁范文正¶
　文正愛其才勸其學儒載感悟始改業此殆少作也¶
　(讀書/志)¶
語録三巻　　　　　　　雜述一巻(俱張/載撰)¶
吕氏老子注二巻(秘書省正字藍/田吕大臨撰)¶
　晁氏曰吕大臨撰其意葢以老氏之學合有無謂之¶
　𤣥以為道之所由出葢至於命矣其言道體非獨智¶
<pb:KR2k0050_WYG_075-41a>¶
　之見孰能臻此求之終篇謬於聖人者葢寡但不當¶
　以聖智仁義為可絶棄耳(讀書/志)¶
南還録二巻(吏部侍郎新/平張舜民撰)¶
　晁氏曰張舜民芸叟撰舜民元豐中從軍攻靈州師¶
　還謫授郴州監酒即日之官記途中所厯並其詩文¶
　(文獻/通考)¶
雜記一巻　　　　　　　畫墁録一巻(俱張舜/民撰)¶
捜神秘覽三巻　　　　　壑源茶録一巻(俱京兆章/炳文撰)¶
<pb:KR2k0050_WYG_075-41b>¶
唐語林八巻(長安王/讜撰)¶
　陳氏曰長安王讜正甫撰以唐小說五十家倣世說¶
　分門三十五又益十七為五十二門中興書目十一¶
　巻而闕記事以下十五門又云本亦止八巻而門目¶
　皆不闕(文獻/通考)¶
紹聖安邊策(衛尉少卿武/功游師雄撰)¶
　哲宗數訪邊防利病師雄具慶厯以來邊臣施置之¶
　臧否朝廷謀議之得失及方今禦敵之要凡六十事¶
<pb:KR2k0050_WYG_075-42a>¶
　名曰紹聖安邊策上之(宋史/本傳)¶
本草廣(一作/衍)義二十巻(通直郎華隂/冦宗奭撰)¶
　晁氏曰冦宗奭編以本草二部著撰之人或執用已¶
　私失於商確併考諸家之說叅之事實覈其情理證¶
　其脫誤以成此書(讀書/志)陳氏曰其書援引辯證頗可¶
　觀采(文獻/通考)時珍曰冦宗奭撰以補註及圖經二書叅¶
　考事實覈其情理援引辯證發明良多東垣丹溪諸¶
　公亦專信之但以蘭花為蘭草巻丹為百合是其誤¶
<pb:KR2k0050_WYG_075-42b>¶
　也書及序例凡三巻平陽張魏卿以其說分附各藥¶
　之下合為二書(本草/綱目)¶
師友談記一巻(華州李/廌撰)¶
　晁氏曰李廌方叔撰多記蘇子瞻范純夫及四學士¶
　所談論故曰師友(讀書/志)¶
德隅堂畫品一巻(李廌/撰)¶
　陳氏曰李廌方叔撰趙令畤德麟官襄陽行槖中諸¶
　畫方叔皆為之品評元符元年也(文獻/通考)¶
<pb:KR2k0050_WYG_075-43a>¶
水心鏡一百六十七巻(光禄大夫延/安韓彦直撰)¶
　彦直字子温嘗摭宋朝事分為類目名水心鏡為書¶
　百六十七巻禮部尚書尤袤修國史白於朝下取是¶
　書以進光宗覽之稱善(宋史/本傳)¶
永嘉橘録一巻(韓彦/直撰)¶
　陳氏曰知温州韓彦直撰世忠長子也(文獻/通考)¶
天經十九巻(同州進士/王及甫撰)¶
　陳氏曰同州進士王及甫撰不知何人其書定是非¶
<pb:KR2k0050_WYG_075-43b>¶
　協同異由博而約儒者之善言天者也(文獻/通考)¶
通幽子靈台隱秘寳符一巻¶
　扶風隱者(宋史藝/文志)¶
補妬記一巻(京兆王/績編)¶
　晁氏曰古有妬記久而忘之不知何人輯傳記中婦¶
　人嚴妬事以補亡(讀書/志)陳氏曰稱京兆王績編不知¶
　何時人古有宋虞之妬記等久不傳故補之自商周¶
　而下迄五代史傳所有妬婦皆載之末及神怪雜說¶
<pb:KR2k0050_WYG_075-44a>¶
　文論等最後有治妬二方尤可笑也(文獻/通考)¶
侯子雅言(華隂侯/仲良撰)¶
韓子十巻　　　　　　　槩言二十五篇¶
硯纂八巻　　　　　　　比見記三巻(俱元叅議奉/元楊奐撰)¶
辛巳厯(集賢學士奉/元楊恭懿撰)¶
　恭懿字元甫奉元人至元十六年詔於太史院改厯¶
　十七年三月進奏曰臣等徧考自漢以來厯書四十¶
　餘家精思推算舊儀難用而新者未備故日行盈縮¶
<pb:KR2k0050_WYG_075-44b>¶
　月行遲疾五行周天其詳皆未精察今權以新儀木¶
　表與舊儀所測相較得今嵗冬至晷影及日躔所在¶
　與列舍分度之差大都北極之髙下晝長則夜短參¶
　以古制創立新法推算成辛巳厯雖或未精然比之¶
　前改厯者附㑹元厯更日立法全踵故習顧亦無媿¶
　然必每嵗測騐積改至三十年庶盡其法可使如三¶
　代日官世專其職測騐良久無改嵗之事矣(元史/本傳)¶
靖川語録(明三原/馬貴撰)¶
<pb:KR2k0050_WYG_075-45a>¶
薛思菴野録三巻(金華府同知渭/南薛敬之撰)¶
　序曰思菴之學以存心為宗㫖以求静力行為工夫¶
　所著野録皆從身心體騐中流出凡天地鬼神之奥¶
　人倫物理之常靡不研窮究極而尤歸重此心切近¶
　精實不詭於洙泗濓洛之㫖可謂知所本矣(本書馮/從吾序)¶
洙泗言學録　　　　　　道學統基(俱薛敬/之撰)¶
　先生嗜道若飴老而彌篤又好静坐思索凡有所得¶
　即以劄記所著道學統基諸書其言多有補於名教¶
<pb:KR2k0050_WYG_075-45b>¶
　云(闗學/編)¶
進修筆録　　　　　　　談録¶
草堂語録　　　　　　　三泉堂漫録¶
厚鄉録　　　　　　　　動静圖說¶
漫語(俱南京戸部尚書/三原王承裕撰)　　性理發微(吳江縣丞涇/陽馬珵撰)¶
張大器語録(保定廵撫咸/寧張鼎撰)¶
　張鼎字大器少受學於河東薛文清日勤勵於聖賢¶
　之學諸子百家雖靡不研究而一秉於濓洛闗閩之¶
<pb:KR2k0050_WYG_075-46a>¶
　㫖文清公深器重之(闗學/編)¶
正䝉㑹稿(戸部尚書咸/寜劉璣撰)　　武經類編(淮揚總漕西/安衛楊宏撰)¶
無逸篇一巻　　　　　　宦裔警鑒一巻(俱四川副/使西安謝)¶
　(朝宣/撰)¶
醫經小學　　　　　　　壽親養老補遺¶
傷寒治例(俱咸寧/劉純撰)¶
兵法綱目一巻　　　　　養浩論一巻(俱蘇州同知/朝邑王&KR0543;撰)¶
宋四子抄釋(南京禮部右侍/郎髙陵吕柟撰)¶
<pb:KR2k0050_WYG_075-46b>¶
涇野先生語録(吕柟/撰)¶
　序曰涇野先生語録言言皆自躬行心得中流出最¶
　透悟最精實可與西銘正䝉並傳不朽余自髫年即¶
　嗜好不離第原録嵗久板且漫漶因僣為訂正而以¶
　先生傳附於後燦然成一完録矣舊名内篇今更題¶
　曰涇野先生語録志實也按台東郊畢公鋟梓以廣¶
　其傳(本書馮/從吾序)¶
諭解州畧一巻(吕柟/撰)¶
<pb:KR2k0050_WYG_075-47a>¶
　序曰諭解州畧乃涇野先生所撰輯以道乎解梁士¶
　民者也其言信而直其事簡而畧猶衣食切於人不¶
　可缺解人親炙之久宜乎風俗丕變至於今不能忘¶
　也(本書胡/大器序)¶
正䝉拾遺　　　　　　　苑洛語録(俱兵部尚書朝/邑韓邦竒撰)¶
　邦竒天禀髙明學問精到明於數學大類邵堯夫而¶
　論道體乃獨取張横渠所著有苑洛語録諸書傳世¶
　(闗學/編)¶
<pb:KR2k0050_WYG_075-47b>¶
珍珠船二巻　　　　　　墅談二巻¶
清涼經一巻(俱鴻臚少卿/咸寧胡侍撰)　友山浪談一巻(山西僉事/朝邑王朝)¶
　(雍/撰)¶
武經註解(副將長安/張我英撰)　　　後垣𤣥機妙方(咸寧管/澤撰)¶
秦闗全書(藍田舉人王之士/撰長安馮從吾編)¶
　序曰王秦闗先生理學醇儒也其學以盡性無欲為¶
　宗近裡着已甘貧苦節世共髙之先生冡嗣持先生¶
　著作數種乞余訂正乃命門人輩編次以歸之而以¶
<pb:KR2k0050_WYG_075-48a>¶
　文簡公粹語及飛泉公語録列於前見先生學問淵¶
　源所自其曰先師遺訓先君遺訓者先生所自命也¶
　其他諸録皆躬行心得之言足以羽翼聖賢扶持名¶
　教非世之騁空譚而尠實用者可比云(本書馮從吾/序○按全書)¶
　(内多載之士語録以其為/儒家者流故不歸集部)¶
越中述傳四巻(兵備道渭南/南逄吉撰)¶
　序曰王文成公講學東南從逰者幾半天下闗中則¶
　有南元善元貞昆季二先生録公語幾數萬言藏之¶
<pb:KR2k0050_WYG_075-48b>¶
　家塾元貞先生孫子興太史倣蘇季明校正䝉例離¶
　為四篇曰立志格物從政教人總題曰越中述傳曰¶
　是所以致良知也(本書馮/從吾序)¶
老子斷註(戸部郎臨/潼趙統撰)　　　被褐子五巻(按察使朝邑/王學謨撰)¶
宗極論一巻(韓城衛/王道撰)　　　困言四巻(左叅政西/安周宇撰)¶
忍字測三巻(周宇/撰)¶
　序曰槐村先生闗中躬行君子也&KR0467;心問學而於聲¶
　律字學尤為士大夫所山斗冢嗣淑逺出先生忍字¶
<pb:KR2k0050_WYG_075-49a>¶
　測三巻示予予受而讀之喟然曰道葢在此乎遂代¶
　為校讐付剞劂氏觀此編其於先生生平問學思過¶
　半矣(本書馮/從吾序)¶
一中十巻　　　　　　　見物四巻¶
一中大原二巻　　　　　醫談一巻(俱兩淮運使/咸寧李蘇撰)¶
閒懶子一巻(朝邑監生/王朝雍撰)¶
觀宇　　　　　　　　　觀宙¶
天經　　　　　　　　　天雅¶
<pb:KR2k0050_WYG_075-49b>¶
天典　　　　　　　　　天引¶
天朔　　　　　　　　　天極(俱長沙别駕三水文/在中撰各三十六帙)¶
十二友記一巻(驛傳道朝邑/王嗣美撰)¶
　序曰余丁亥嵗承乏河東案牘之暇自以年暮於世¶
　間一切都無所嗜惟是日用擕帶之物如影之隨形¶
　頃刻離之不得然皆雅淡無俗物其中滋味愈玩愈¶
　長以此為盍簮之助爰為之記(本書/自序)¶
三魔記一巻(王嗣/美撰)¶
<pb:KR2k0050_WYG_075-50a>¶
　序曰余素負山林癖沉酣泉石浸入膏肓圖水石而¶
　仰宗炳之卧逰畢婚嫁而追向平之雅志故著有十¶
　二友以訂寒素迨案牘之暇再記三魔總之忘情塵¶
　界歸於𤣥適&KR0147;以陶寫性靈卒吾嵗月云爾(本書/自序)¶
崇雅三約　　　　　　　十議書一巻¶
申明教化書一巻　　　　澄道四脈(俱王嗣/美撰)¶
日省近言(同州馬/樸撰)¶
　序曰馬敦若日省近言讀之近在耳目之前逺達寰¶
<pb:KR2k0050_WYG_075-50b>¶
　宇之廣顯寓形色之常淵入性命之奥味之而雋徵¶
　之而信殆追嫓薛敬軒之粹言矣(本書盛/以𢎞序)¶
闗中四先生要語四巻(工部尚書長/安馮從吾輯)¶
　題曰涇野先生語録故二十七巻苑洛先生語録故¶
　六巻海内傳誦已久至谿田先生語録止存數則於¶
　嵯峨書院志中斛山先生語録附刻於遺稿後人多¶
　未幾知余讀其語録慨焉有慕因彚録其言之尤要¶
　者分為四巻以便觀省(本書馮從/吾題辭)¶
<pb:KR2k0050_WYG_075-51a>¶
學翼(馮從/吾撰)¶
　序曰講學第一要令人啓信必啓信而後可與言也¶
　既信矣使不防忌則一傅衆咻不免方信而忽疑故¶
　又當防忌既防忌矣使不正趨則佛老之說得混其¶
　中故又當正趨趨正矣使不明源則源頭未透不過¶
　支離口耳之學故又當明源源明矣若不勵功雖有¶
　所窺總屬虚見故又當勵功勵功矣道體無窮功夫¶
　亦無盡一息尚存此志不容少懈也故以詣極終焉¶
<pb:KR2k0050_WYG_075-51b>¶
　余標此六目而各採宋元及明諸儒粹言以實之凡¶
　我同志尚&KR0467;心於斯云(本書/自序)¶
澗陸語畧　　　　　　　共學講語¶
典學堂㑹語　　　　　　榆介講語(俱光禄少卿渭/南史記事撰)¶
濟隂綱目(總督三邊臨/潼武之望撰)¶
　序曰嘗見王宇泰所輯女科準䋲廣搜博採古今悉¶
　備然一切雜病亦復槩收不無駢枝贅疣之弊因於¶
　公事之暇手為蒐集汰去諸雜症而專以婦人所獨¶
<pb:KR2k0050_WYG_075-52a>¶
　者彚為一書分門别類於綱之下各繫以目焉(本書/自序)¶
醫幟疹科(武之/望撰)　　　　　錢來山房叢書百巻(華陰/張毓)¶
　(翰/撰)¶
九極篇(光禄少卿三/水文翔鳳撰)¶
太微經(文翔/鳯撰)¶
　序曰西極太青文子鏤心鳥跡之中織辭魚網之上¶
　夫既洞性命之奥區極才思之神臯矣乃衙官太𤣥¶
　驅役&KR0467;虚其協於卦爻者有六十四卦三百八十四¶
<pb:KR2k0050_WYG_075-52b>¶
　爻名曰太微太微有四經十二賛十六圖六十四緯¶
　四表凡一百篇其道以作聖而恢王窮神而合天而¶
　一切天綱地紀人極物華之全無不準其建都立官¶
　制軍行師之法盡本於参兩錯綜之數不覺矍然於¶
　易理之深明也(本書賈/鴻洙序)¶
癡醒子三十巻(太子太保渭/南南企仲撰)¶
致曲言二巻(兵部員外岐/山張舜典撰)¶
　序曰心虞以理學鳴闗中輯其學之所得題曰致曲¶
<pb:KR2k0050_WYG_075-53a>¶
　言葢自言其聞見知次之意因以朂人俾從誠入不¶
　至大而無當若河漢而無極也剖六藝之同異析諸¶
　子之乖離不執於一不疑於二其言極醇無疵獨契¶
　正學之微以視當世得失之林殊矣(本書王/嗣虞序)¶
明德録(張舜/典撰)　　　　　　大六壬兵機百煉金(輞川/龎居)¶
　(珍/撰)¶
臆論一巻(東昌府别駕/翟事心撰)　　養生日録(四川僉事盩/厔王三聘撰)¶
六緯質難七巻(左通政蒲城/李應策撰)¶
<pb:KR2k0050_WYG_075-53b>¶
閒中今古六巻(咸寧秦/可貞撰)¶
象罔一得二巻　　　　　椎輪始草(俱咸寧王/紹徽撰)¶
老子解(川東道鳯/翔袁楷撰)　　　　草木靈異録(華隂王/汝霖撰)¶
竒器圖說三巻續竒器圖說一巻(按察僉事涇/陽王徵撰)¶
　序曰闗西王公竒器圖說一書採輯者為巻三創置¶
　者為巻一葢公贍智宏材披天根而潄地軸所製自¶
　行車自行磨已足㕍行武侯而虹吸鶴飲之偹旱潦¶
　輪壺之傳刻漏水銃之滅火災連弩之禦大敵代耕¶
<pb:KR2k0050_WYG_075-54a>¶
　之省牛馬因風趁水之不煩人力其有禆於飛輓轉¶
　運軍旅農商瑣細米鹽小大悉備逸勞相萬矣則公¶
　之書固非常偉業是胡可以不傳也因手繪而授之¶
　梓(本書武/位中序)¶
兩理畧　　　　　　　　百字解¶
心了丹　　　　　　　　厯代發䝉¶
道說(俱僉事涇/陽王徵撰)¶
念祖録一巻　　　　　　尚友録¶
<pb:KR2k0050_WYG_075-54b>¶
養正録　　　　　　　　就正録¶
書紳篇(俱樂昌知縣咸/寧楊復亨撰)　　珊瑚林(主事咸寧/韓在撰)¶
敦倫庸言　　　　　　　訓書規則畧(俱郟縣知縣/三原張善治)¶
　(撰/)¶
克己藥言(龍安府同知/盩厔楊楠撰)　　臆編一巻(耀州李/㑹心撰)¶
别世言一巻(國朝朝邑/雷于霖撰)¶
　引曰栢林翁行年七十有五兩足痿痺一綫殘喘寸¶
　靈之中絶不作一室之慮獨此善脉相資善氣相延¶
<pb:KR2k0050_WYG_075-55a>¶
　者耿耿然不置諸懷形器雖枯靈明猶存故為别世¶
　之言(别世/言引)¶
太極圖說一巻(雷于/霖撰)¶
　序曰吾之為是說也析元公之圖印我心之同總以¶
　一極二五者貫通於天地人物之間曰真曰精不越¶
　此中正仁義要使覽之者定以妙合静以凝成誠以¶
　審感動之機有善而無惡敬以嚴修悖之介有吉而¶
　無㓙純仁精義徹始終而無二齊生死為一致也(本/書)¶
<pb:KR2k0050_WYG_075-55b>¶
　(自/序)¶
西銘續生篇一巻(雷于/霖撰)¶
　序曰西銘者横渠夫子續大生之徳而作也予自志¶
　學之年一見是篇若獲固有今七十二嵗造物者將¶
　息我也卧床一載思吾生有盡吾生生之心無盡遂¶
　於伏枕飲藥之中勉作註釋五千三百餘字期與天¶
　下萬世仁人孝子共續此大生之徳於永永不窮也¶
　(本書/自序)¶
<pb:KR2k0050_WYG_075-56a>¶
四言烏哺一巻(雷于/霖撰)　　　性理三解(吳橋知縣/王越撰)¶
自新録一巻(富平惠/靇嗣撰)¶
　引曰余念學問之道不日長進即日消亡竊虞其銳¶
　始怠終虚延嵗月未有真修實證故凡一切閱厯偶¶
　有所觸發輒筆之於&KR0125;以自騐功力之淺深云(本書/自序)¶
存言一巻(蒲城楊/仕顯撰)¶
　引曰余於古先聖賢之嘉言輒樂為之記案頭積累¶
　千條時或紛錯之後細讀幾條不覺耳聰目明己丑¶
<pb:KR2k0050_WYG_075-56b>¶
　春被兵火盡歸烏有庚寅南逰舟中猶識數欵偶筆¶
　記之門弟唐天則梓以傳(本書/自序)¶
傷寒辨證四巻(三原陳/堯道撰)¶
　序曰素中少負異質勵精學古出其緒餘旁通於醫¶
　上遡軒岐下迄來兹無論内難金匱甲乙諸經以及¶
　華原河間東垣丹溪諸集靡不抉微捜奥即近代如¶
　吳郡之醫案㑹稽之類經雲間之微論三山之救正¶
　之類亦莫不洛誦瀾翻至横口竪筆畧無留難雖委¶
<pb:KR2k0050_WYG_075-57a>¶
　巷繩樞必往或勸其自重曰令病病者又病貧吾不¶
　忍也手編傷寒辨證一書折𠂻諸家參伍衆論彌縫¶
　其闕失而匡救其不逮析疑訂訛綱提臚列覽者較¶
　若列眉曠然發䝉所以康世利民非徒以其文已也¶
　(本書石/朗序)¶
痘科辨證二巻(陳堯/道撰)¶
　序曰治痘之家各有成書不過解毒補托二端而已¶
　然痘疹應氣運而為虚實若辨證一或不審則解毒¶
<pb:KR2k0050_WYG_075-57b>¶
　補托總無是處余自丙戌集有痘科辨證亦覺條分¶
　縷析今取舊書増補之大約治法機權不自我操止¶
　以痘瘡為主必先嵗氣而明辨夫虛實寒熱解毒之¶
　中寓有升發之義實為心得之妙也(本書/自序)¶
日省録四巻(刑部侍郎涇/陽王承烈撰)¶
　序曰日省録者涇干王遜功先生録所自得語也大¶
　之隂陽造化博之人倫物理精之身心性命以及吾¶
　儒異端所以異同離合之故罔弗究論而晰其淵源¶
<pb:KR2k0050_WYG_075-58a>¶
　焉(本書康/吕賜序)¶
秋水堂遺論一巻(咸陽貢士/張調燮撰)¶
　序曰先生采格言於先正發奥義於獨識言近而指¶
　逺詞約而理博可以持身亦可以涉世可以窮理亦¶
　可以盡性(本書張/雲翮序)¶
就正録二巻(鄠縣張/正撰)¶
　序曰擇中語録純粹以精言不過辭意切實而不詭¶
　僻良由其殫力精究故能深入理窟有此實落學問¶
<pb:KR2k0050_WYG_075-58b>¶
　也(本書馮/㻺序)¶
正學書一巻　　　　　　儆覺録二巻(俱樂亭知縣/富平來埏撰)¶
南阿語録五巻(武功康/吕賜撰)　　二程語録寶鑑(淳化貢生/宋振麟輯)¶
性理纂要二巻(&KR0235;翔教授咸/陽王明弼撰)¶
　序曰朱子於太極通書西銘諸書皆精明瑩白而千¶
　載之秘盡洩但大全一書議論繁多初學未易觀覽¶
　弼誦味之下妄加節畧間附己見務取貫通録成二¶
　巻題曰性理纂要以便省觀云(本書/自序)¶
<pb:KR2k0050_WYG_075-59a>¶
江漢書院講義十巻　　　文獻攬要十二巻¶
荒政考二巻(俱鄠縣王/心敬撰)¶
　集𩔖¶
集之𩔖凡三曰楚辭𩔖曰别集𩔖曰總集𩔖¶
　(按集𩔖頗繁其為宋元以前者皆雜採諸書自明以/來散見郡縣志中作者既多純雜亦異其書未徵到)¶
　(者或散逸無存或瑕瑜/不掩兹葢不濫入云)¶
漢髙祖傳十三篇¶
　髙祖與大臣述古語及詔策也(漢書藝/文志注)¶
<pb:KR2k0050_WYG_075-59b>¶
髙祖歌詩二篇¶
　大風歌亦名三侯之章文中子大風安不忘危其霸¶
　心之存乎鴻鵠歌朱文公以為卒章意象蕭索非復¶
　三侯比矣(玉/海)¶
髙祖手詔一巻¶
孝文傳十一篇¶
　文帝所稱及詔策(漢書藝/文志注)¶
武帝集二巻¶
<pb:KR2k0050_WYG_075-60a>¶
　號令文章煥焉可述後世得遵洪業而有三代之風¶
　(漢書武帝/本紀賛)上所自造賦二篇(漢書藝/文志)師古曰武帝也¶
　(藝文/志注)¶
司馬遷集一巻(龍門/人)¶
　司馬遷賦八篇(漢書藝/文志)¶
蕭望之賦四巻(杜陵人官/太子太傅)　劉辟疆賦八篇(漢宗室/官宗正)¶
張敞集一巻(茂陵人官/京兆尹)　　劉徳賦九篇(漢宗/室)¶
韋𤣥成集二巻(杜陵人官/至丞相)　谷永集五巻(長安人官/諫議大夫)¶
<pb:KR2k0050_WYG_075-60b>¶
劉向集五巻(漢宗室光/禄大夫)　　杜鄴集二巻(茂陵人官/凉州刺史)¶
劉歆集五巻(漢宗/室)　　　　班婕妤集一巻(成帝/宫人)¶
黄門書者假史王商賦十三篇(杜陵/人)¶
博士弟子杜參賦二篇¶
　師古曰劉向别録云臣向謹與長杜尉杜參校中秘¶
　書劉歆又云參杜陵人以陽朔元年病死死時年二¶
　十餘(漢書藝/文志注)¶
待詔馮商賦九篇(陽陵/人)　　左馮翊秦歌詩三篇¶
<pb:KR2k0050_WYG_075-61a>¶
左馮翊史路恭賦八篇¶
梁鴻集二巻(平陵/逸士)¶
　鴻博覽無不通而不為章句入霸陵山中詠詩書彈¶
　琴以自娱仰慕前世髙士而為四晧以來二十四人¶
　作頌過京師作五噫之歌適吳&KR0467;閉著書十餘篇(後/漢)¶
　(書本/傳)¶
馮衍集五巻(京兆杜/陵人)¶
　衍幼有竒才所著賦誄銘說問交德誥慎情書記說¶
<pb:KR2k0050_WYG_075-61b>¶
　自序官録說策五十篇肅宗甚愛其人(後漢書/本傳)¶
王隆集二巻(馮翊雲陽人/官新汲令)¶
　王隆能文章所著詩賦銘書凡二十六篇(後漢書/本傳)¶
杜篤集一巻(杜陵人官/車騎從事)¶
　篤博學不修小節所著賦誄吊書讃七言女誡及雜¶
　文十八篇(後漢書/本傳)¶
班彪集三巻(安陵人/拜徐令)¶
　彪才髙而好述作所著賦論書記奏事合九篇(後漢/書本)¶
<pb:KR2k0050_WYG_075-62a>¶
　(傳/)¶
傅毅集五巻(茂陵人官/車騎司馬)　　神雀賦一巻(傅毅/撰)¶
　毅博學習章句肅宗召文學之士以毅為蘭臺令史¶
　文雅顯於朝廷著詩賦誄頌祝文七激連珠凡二十¶
　八篇(後漢書/本傳)¶
班固集十七巻(安陵人官/元武司馬)　離騷叙賛三篇(班固/撰)¶
　固九嵗能屬文誦詩賦長博貫載籍九流百家之言¶
　無不窮究所著典引賔戲應譏詩賦銘誄頌書文記¶
<pb:KR2k0050_WYG_075-62b>¶
　論議六言在者凡四十一篇(後漢書/本傳)¶
曹大家集二巻(扶風曹世叔/妻班昭撰)¶
班固幽通賦一巻(班昭/注)¶
　班彪女名昭博學髙才有節行法度和帝令皇后諸¶
　貴人師事焉號曰大家所著賦頌銘誄問注哀辭書¶
　論上疏遺令凡十六篇子婦丁氏為撰集之(後漢書/本傳)¶
賈逵集二巻(平陵人/官侍中)¶
　逵作詩頌誄書連珠酒令凡九篇(後漢書/本傳)¶
<pb:KR2k0050_WYG_075-63a>¶
蘇順集二巻(霸陵人/官郎中)¶
　順和安間以才學見稱隱處求道所著賦論誄哀辭¶
　雜文凡十六篇(後漢書/本傳)¶
誄書論四篇(扶風曹/衆撰)¶
　三輔多士扶風曹衆伯師有才名著誄書論四篇(後/漢)¶
　(書蘇/順傳)¶
竇章集二巻(平陵人官/大鴻臚)¶
　章好學有文章與馬融崔瑗同好更相推薦(後漢書/本傳)¶
<pb:KR2k0050_WYG_075-63b>¶
馬融集五巻(茂陵人官/南郡太守)¶
　融才髙博洽不拘儒者之節所著賦頌碑誄書記表¶
　奏七言琴歌對策遺令凡二十一篇(後漢書/本傳)¶
李固集十巻(南鄭人/官太尉)¶
　固好學究覽墳籍結交英賢有志之士為太尉叅録¶
　尚書事所著章表奏議教令對策記名凡十一篇弟¶
　子趙承等共論固言迹以為德行一篇(後漢書/本傳)¶
戹屯歌二十二章(太常長陵/趙岐傳)¶
<pb:KR2k0050_WYG_075-64a>¶
　中常侍唐衡兄玹為京兆虎牙都尉岐數為貶議玹¶
　深毒恨延熹元年玹為京兆尹岐懼禍逃難四方匿¶
　姓名賣餅北海市中時安丘孫嵩年二十餘逰市見¶
　岐察非常人載以俱歸嵩先入白母曰出行乃得死¶
　友迎入上堂饗之極歡藏岐腹壁中數年岐作戹屯¶
　歌二十二章(後漢書/本傳)¶
擬前代連珠書四十章(趙岐/傳)¶
張奐集二巻(酒泉人/徙華隂)¶
<pb:KR2k0050_WYG_075-64b>¶
　奐所著銘頌書教誡述志對策章表二十四篇(後漢/書本)¶
　(傳/)¶
趙壹集二巻(漢陽西/縣人)¶
　趙壹字元叔著賦頌箴誄書論及雜文十六篇(後漢/書本)¶
　(傳/)¶
楊修集二巻(華隂人官/丞相主簿)¶
　修字德祖好學有俊才所著賦頌碑讃詩哀辭表記¶
　書凡十五篇(後漢書/本傳)¶
<pb:KR2k0050_WYG_075-65a>¶
韋誕集三巻(三國京兆人仕/魏光禄大夫)¶
　誕字仲將有文才善屬辭章善書有名(文章/叙録)¶
傅㢲集二巻(北地泥陽人仕/魏侍中尚書)¶
傅嘏集二巻(北地泥陽人仕/魏尚書僕射)¶
傅𤣥集五十巻(晉北地泥陽人/官司𨽻校尉)¶
　𤣥博學善屬文雖顯貴而著述不廢文集行於世(晉/書)¶
　(本/傳)¶
杜預集二十巻(杜陵人官/征南將軍)¶
<pb:KR2k0050_WYG_075-65b>¶
　預博學多通明於興廢之道後為司𨽻校尉加位特¶
　進(晉書/本傳)¶
摰虞集十六巻(長安人官秘/書監衛尉卿)¶
　虞少事皇甫謐才學博通著述不倦(晉書/本傳)¶
流别集三十巻(摰虞/撰)¶
　虞撰古今文章𩔖聚區分為三十巻名曰流别集各¶
　為之論辭理愜當為世所重(晉書/本傳)建安之後辭賦轉¶
　繁衆家之集日以滋廣晉代摰虞苦覽者之勞倦於¶
<pb:KR2k0050_WYG_075-66a>¶
　是採擿孔翠芟剪繁蕪自詩賦下各為條貰合而編¶
　之謂為流别(隋書經/籍志)¶
傅咸集三十巻(北地泥陽人/官司𨽻校尉)¶
　咸好屬文論雖綺麗不足而言成規鑒潁川庾純常¶
　嘆曰長虞之文近乎詩人之作矣(晉書/本傳)¶
文章駮論(中書監泥/陽傅祗撰)¶
　祗早知名以才識明練稱著文章駮論十餘萬言(晉/書)¶
　(本/傳)¶
<pb:KR2k0050_WYG_075-66b>¶
傅暢集五巻(北地泥陽人/官秘書丞)¶
織錦㢠廻文詩一巻(苻秦扶風竇滔/妻武功蘇蕙作)¶
　記曰滔鎮襄陽斷其音問蘇氏悔恨自傷因織錦㢠廻¶
　文五采相宣瑩心耀目其錦縱横八寸題詩二百餘¶
　首計八百餘言縱横反覆皆成章句其文㸃畫無缺¶
　才情之妙超古邁今名曰璇璣圖蘇氏笑而謂人曰¶
　徘徊宛轉自成文章非我佳人莫之能解遂齎致襄¶
　陽滔省覽錦字感其妙絶因具車徒盛禮邀迎蘇氏¶
<pb:KR2k0050_WYG_075-67a>¶
　歸於襄陽恩好愈篤(天后織錦/㢠廻文記)¶
㢠廻文詩八巻(蘇蕙/撰)　　　　韋瞻集十巻(雍州/秀才)¶
隋煬帝集五十五巻¶
文章總集五千巻(煬帝/勅選)¶
　隋煬帝㑹虞世南等四十人選文章自楚詞迄大業¶
　共為一部五千巻名文章總集又擇能書二千人為¶
　御書生分畨鈔書(珍珠/船)¶
楊素集十巻(華隂人/官太尉)¶
<pb:KR2k0050_WYG_075-67b>¶
　素好學研精不倦多所通涉善屬文工草𨽻嘗以五¶
　言詩七百字贈畨州刺史薛道衡詞氣宏㧞風韻秀¶
　上為一時盛作有集十巻(隋書/本傳)¶
何妥文集十巻(西城人官/國子祭酒)　韋鼎詩一巻(京兆/人)¶
太宗集三巻¶
　陳氏曰唐太宗皇帝本集四十巻館閣書目但有詩¶
　一巻六十九首而已今此本第一巻賦四篇詩六十¶
　五首後二巻為碑銘書詔之屬而訛謬頗多世所傳¶
<pb:KR2k0050_WYG_075-68a>¶
　太宗之文見於石刻者如帝京篇秋日效庾信體詩¶
　三藏聖教序皆不在又晉書紀傳論稱制曰者四皆¶
　太宗御製也今獨載宣武二紀論而陸機王羲之傳¶
　論不預焉宣紀論復重出其他亦多有非太宗文雜¶
　厠其中者非善本也(文獻/通考)¶
髙宗集八十六巻¶
垂拱集一百巻　　　　　金輪集十巻(俱則天皇/后武氏撰)¶
中宗集四十巻　　　　　&KR0790;宗集十巻¶
<pb:KR2k0050_WYG_075-68b>¶
𤣥宗集(巻/亡)¶
　張說曰藝總六經漢光之學也文通三變魏祖之才¶
　也縁情定制五禮之本也洞音度曲六樂之宗也聖¶
　於翰墨蒼頡之妙也(玉/海)¶
德宗御集(巻/亡)¶
　劉禹錫曰貞元中天子之文章煥乎垂光慶霄在上¶
　萬物五色舊紀天才秀茂文思雕華灑翰金鑾無媿¶
　淮南之作屬辭鈆槧何慚隴底之書文雅中興&KR1925;髙¶
<pb:KR2k0050_WYG_075-69a>¶
　前代(玉/海)¶
竇威集十巻(岐州人官/内史令)¶
　威字文蔚貫覽羣家言世胄子弟多喜武力威獨尚¶
　文諸兄詆為書癡髙祖入闗典禮湮缺威多識朝延¶
　故事乃裁定制度帝曰今之叔孫通也(唐書/本傳)¶
楊師道集十巻(華隂人官/工部尚書)¶
　師道清警有才思善草𨽻工詩每與名士燕集歌詠¶
　自適帝見其詩為擿諷嗟賞後賜宴帝曰聞公每酣¶
<pb:KR2k0050_WYG_075-69b>¶
　賞捉筆賦詩如宿構者試之師道再拜少選輒成無¶
　所竄定一坐嗟伏(唐書/本傳)¶
顔之推稽聖賦一巻(岐陽李/淳風注)¶
袁朗集十四巻(長安人官/給事中)¶
于志寧集四十巻(髙陵人封/燕國公)¶
續文選十三巻(𢎞文館學士華/隂孟利貞撰)¶
顔師古集六十巻(萬年人官/秘書監)¶
　師古字籕其少博覽精訓故學善屬文(唐書/本傳)¶
<pb:KR2k0050_WYG_075-70a>¶
令狐徳棻集三十巻(華原/人)　蕭徳言集三十巻(長安/人)¶
盈川集二十巻(盈川令華/隂楊烱撰)¶
　晁氏曰唐楊烱華隂人顯慶六年舉神童授校書郎¶
　終婺州盈川令烱博學善屬文與王勃盧照隣駱賔¶
　王以文辭齊名海内稱王楊盧駱四才子亦曰四傑¶
　烱自謂吾愧在盧前恥居王後張說曰盈川文如縣¶
　河酌之不竭恥王後信愧盧前謙也集本三十巻今¶
　多逸亡(讀書/志)¶
<pb:KR2k0050_WYG_075-70b>¶
李適集十巻(萬年人官/工部侍郎)　　蘇瓌集十巻(武功人官/左僕射)¶
顔元孫集三十巻(萬年/人)¶
姚璹集七巻(萬年人/官尚書)¶
　璹字令璋少力學才辯掞邁(唐書/本傳)¶
蘇許公集二十巻(名頲武功人/封許國公)¶
　晁氏曰唐蘇頲廷石也武功人頲幼敏悟一覽五千¶
　言輒覆景龍後與張說以文章顯時號燕許李德裕¶
　謂近世詔誥惟頲序事外為文章韓休為序集本四¶
<pb:KR2k0050_WYG_075-71a>¶
　十六巻今亡其半矣(讀書/志)¶
喬知之集一巻(馮翊人官/右侍郎)¶
　陳氏曰唐右侍郎喬知之天授中為酷吏所陷死集¶
　中有緑珠怨葢其所由以致禍也(文獻/通考)¶
喬備集六巻(馮翊人/知之弟)¶
苑咸集(巻/亡)¶
　京兆人開元末上書拜司經校書中書舍人貶漢東¶
　郡司戸參軍復起為舍人永陽太守(唐書藝/文志)¶
<pb:KR2k0050_WYG_075-71b>¶
蘇源明前集三十巻(武功人官/秘書少監)¶
　源明工文辭有名天寳間雅善杜甫鄭䖍(唐書/本傳)¶
元載集十巻(岐山/人)　　　　劍南集(節度華隂/嚴武撰)¶
顔真卿文一巻(萬年/人)¶
　晁氏曰真卿博學工辭章進士登制科代宗時為太¶
　子太師使李希烈為希烈所害世謂真卿忤楊國忠¶
　李輔國元載楊炎盧杞拒安禄山李希烈廢斥者以¶
　至於死而不自悔天下一人而已學問文章往往雜¶
<pb:KR2k0050_WYG_075-72a>¶
　於神仙浮屠之說不皆合於理而所為乃爾者葢天¶
　性然也(讀書/志)陳氏曰真卿之推五世孫師古曽姪孫¶
　按館閣書目嘉祐中宋敏求惜其文不傳乃集其刻¶
　於金石者為十五巻今本序文劉敞所作乃云吳興¶
　沈侯編輯而著沈之名劉元剛刻於永嘉為後序則¶
　云劉原父所序即宋次道集其刻於金石者也又不¶
　知何據元剛復為之年譜益以拾遺一巻多世所傳¶
　帖語且以行狀碑傳為附録魯公之裔孫裕自五代¶
<pb:KR2k0050_WYG_075-72b>¶
　時官温州與其弟綸祥皆徙居永嘉樂清本朝世復¶
　其家且時褒録其子孫有登科者(文獻/通考)¶
吳興集十巻　　　　　　臨川集十巻¶
盧集十巻(俱顔真/卿撰)　　　　于邵集四十巻(萬年人厯/官侍郎)¶
王氏神道銘二十巻(廣州都督咸/陽王方慶撰)¶
竇拾遺集一巻(左拾遺扶風/竇叔向撰)¶
　陳氏曰唐左拾遺扶風竇叔向撰包何為序羣庠牟¶
　鞏皆其子也(文獻/通考)¶
<pb:KR2k0050_WYG_075-73a>¶
李泌集二十巻(京兆人封/鄴縣侯)¶
　序曰鄴侯李泌字長源七嵗見丞相始興張公九齡¶
　張駭其聰異授以屬辭之要許以輔相之業洎始興¶
　殁不六十載公果至宰相封侯有文集二十巻其習¶
　嘉遯則有滄浪紫府之詩其在王廷則有君臣賡載¶
　之歌或依隱以玩世或主文以譎諌步驟六義發揚¶
　時風觀其辭者有以見上之任人始興之知人者已¶
　凡詩三百篇誌表記賛序議述又百有二十其五十¶
<pb:KR2k0050_WYG_075-73b>¶
　篇缺獨著其目云(本書梁/肅序)¶
龍池集百三十篇(左拾遺/蔡孚獻)¶
　開元二年六月左拾遺蔡孚獻龍池集王公卿士以¶
　上凡百三十篇請付太常寺其詞合音律者為龍池¶
　樂章以歌聖德從之初帝在藩與宋玉等居於興慶¶
　里時人謂為五王子宅及景龍末宅内神池涌出汛¶
　灔清瑩流之不竭中有龜龍逰焉故羣臣歌之(&KR0125;府/元龜)¶
李峴詩一巻(京兆人官/戸部侍郎)¶
<pb:KR2k0050_WYG_075-74a>¶
吳筠宗元先生集十巻(華隂/人)¶
　序曰先生諱筠字貞節華隂人生年十五篤志於道¶
　隱於南陽天寳初𤣥纁鶴版徵至京師請度為道士¶
　宅於嵩丘十三年詔入大同殿又詔居翰林累章乞¶
　還以禽魚自況藪澤為樂得請未幾盜泉汙於三川¶
　羽衣虛舟泛然東下棲匡廬登㑹稽浮□河息天柱¶
　隱機埋照順吾靈龜有時放言以暢天理且以園公¶
　歌詠於紫芝𢎞景怡說於白雲故屬詞之中尤工比¶
<pb:KR2k0050_WYG_075-74b>¶
　興觀其自古王化詩與大雅吟步虚詞逰仙雜感之¶
　作或遐想理古以哀世道或磅礴萬象用宜環樞稽¶
　性命之紀達人事之變大率以嗇神挫銳為本至於¶
　竒采逸響琅琅然若駕雲璈而凌倒影崑閬松喬森¶
　然在目門弟子有邵冀元者自先生化去二十五年¶
　𩔖其文章請傳永久其有遥迋卓詭之論猶不列於¶
　此編(本書權/徳輿序)¶
韋蘇州集十巻(蘇州刺史京/兆韋應物撰)¶
<pb:KR2k0050_WYG_075-75a>¶
　陳氏曰唐韋應物京兆人天寳時為三衛後作洛陽¶
　丞京兆府功曹知滁江二州召還或媢其進媒蘖之¶
　出為蘇州刺史詩律自沈宋以後日益靡嫚鎪章刻¶
　句揣合浮切雖音韻諧婉屬對麗宻而閒雅平淡之¶
　氣不存矣獨應物之詩馳驟建安以還得其風格云¶
　韓子蒼曰蘇州少以三衛郎事𤣥宗豪縱不羈𤣥宗¶
　崩始折節務讀書故其逢楊開府詩曰少事武皇帝¶
　無頼恃恩私身作里中横家藏亡命兒朝持摴蒱局¶
<pb:KR2k0050_WYG_075-75b>¶
　暮竊東鄰姬司𨽻不敢捕立在白玉墀一字都不識¶
　飲酒肆頑癡云云然余觀其人為性髙潔鮮食寡欲¶
　所居掃地焚香而坐與豪縱者不𩔖其詩清深妙麗¶
　雖唐詩人之盛亦少其比又豈似晚節把筆學為者¶
　豈蘇州自序之過歟徐師川云韋蘇州詩人多言其¶
　古淡乃是不知言自李杜以後古人詩法盡廢惟蘇¶
　州有六朝風致最為流麗(文獻/通考)¶
李約詩一巻(唐宗室官/協律郎)¶
<pb:KR2k0050_WYG_075-76a>¶
司空文明集三巻(名曙京兆人/官虞部郎中)¶
　陳氏曰唐虞部郎中京兆司空曙文明撰别本一巻¶
　才數篇(文獻/通考)¶
李程表狀一巻(唐宗室/宰相)　　李程集一巻¶
　李程擢進士宏辭賦日五色造語警拔士流推之(唐/書)¶
　(本/傳)¶
竇常集十八巻(京兆人官/國子祭酒)¶
　常字中行大厯中及進士第不肯調客廣陵多所著¶
<pb:KR2k0050_WYG_075-76b>¶
　論杜佑鎮淮南署為參謀厯朗䕫江撫四州刺史國¶
　子祭酒(唐書/本傳)¶
南薫集三巻(竇常/撰)¶
　晁氏曰唐竇常撰集韓翃至皎然三十人約三百六¶
　十篇凡三巻其序云欲勒上中下則近於褒貶題一¶
　二三則有等差故以西掖南宫外臺為目人各係名¶
　係賛(讀書/志)¶
竇鞏詩一巻(京兆/人)¶
<pb:KR2k0050_WYG_075-77a>¶
竇氏聨珠集五巻(竇常與弟牟/羣庠鞏撰)¶
　陳氏曰唐褚臧言所序竇氏兄弟五人詩各有小序¶
　曰國子祭酒常中行國子司業牟貽周容管經畧羣¶
　丹列婺州刺史庠胄卿武昌節度使鞏友封皆拾遺¶
　叔向子也五人惟羣以處士薦入諌省庠以辟舉餘¶
　皆進士科容齋洪氏隨筆曰竇氏聨珠序云五竇之¶
　父叔向當代宗朝善五言詩名冠流輩時屬正懿皇¶
　后山陵上注意哀挽即時進三章内考首出傳諸人¶
<pb:KR2k0050_WYG_075-77b>¶
　口有命婦羞蘋葉都人挿柰花禁兵環素帟宫女哭¶
　寒雲之句可謂佳唱而畧無一首存於今荆公百家¶
　詩選亦無之是可惜也予嘗得故吳良嗣家所抄唐¶
　詩僅有叔向六篇皆竒作念其不傳於世今悉録之¶
　叔向字遺直仕至左拾遺出為溧水令唐書亦稱其¶
　以詩自名云(文獻/通考)¶
奏議集三十巻(戸部尚書扶/風馬總撰)¶
　馬總字㑹元篤學雖吏事倥偬書不去前論著頗多¶
<pb:KR2k0050_WYG_075-78a>¶
　(唐書/本傳)¶
韋貫之集三十巻(萬年人官/工部尚書)¶
韋武集十五巻(萬年人官/京兆尹)¶
表奏十巻(令狐/楚撰)¶
　晁氏曰唐令狐楚字慤士撰楚相憲宗為文善於牋¶
　奏自為序云登科後為桂并四府從事掌牋奏者十¶
　三年始遷御史綴其藁得一百六十三篇自號曰白¶
　雲孺子(讀書/志)¶
<pb:KR2k0050_WYG_075-78b>¶
斷金集一巻(令狐楚/編次)¶
　晁氏曰唐李逢吉令狐楚自未第至貴顯所唱和詩¶
　也後逢吉卒楚編次之得六十餘篇裴夷直為之序¶
　(讀書/志)¶
漆匳集一百三十巻　　　梁苑文𩔖三巻¶
雜詩一巻(俱令狐/楚撰)　　　　彭陽唱和三巻(令狐楚與/劉禹錫唱)¶
　(和/)¶
僧廣宣與令狐楚唱和集一巻¶
<pb:KR2k0050_WYG_075-79a>¶
白氏長慶集七十一巻(刑部尚書下/邽白居易撰)¶
　晁氏曰唐白居易樂天也唐史云太原人居易詩中¶
　自序生於鄭州滎陽貞元十七年進士中拔萃科元¶
　和初制策一等調盩厔尉入翰林為學士太和初遷¶
　刑部侍郎㑹昌初以刑部尚書致仕居易於文章精¶
　切然最工詩初頗以規諷得失及其多更下偶俗好¶
　當時士人争傳鷄林賈國相率篇易一金與元微之¶
　酬唱故號元白與劉禹錫齊名號劉白在杭州自𩔖¶
<pb:KR2k0050_WYG_075-79b>¶
　詩藁分諷諭閒適感傷雜律四𩔖前集五十巻有元¶
　稹序後集二十巻自為序紀又有續後集五巻今亡¶
　三巻予嘗謂樂天進退以義風流髙矣與劉禹錫逰¶
　人謂之劉白而不陷八司馬黨中與元稹逰人謂之¶
　元白而不陷北司黨中又與楊虞卿為姻家而不陷¶
　牛李黨中嗚呼叔世有如斯人之彷彿者乎獨集後¶
　載聞李崖州貶二絶句其言淺俗似幸其禍敗者余¶
　固疑非樂天之語及以編年書考之崖州貶時樂天¶
<pb:KR2k0050_WYG_075-80a>¶
　殁將踰年或曰浮屠某作也(讀書/志)¶
　(按唐書本傳居易其先葢太原人北齊時五兵尚書/建有功賜田韓城子孫家焉又徙下邽據此則白氏)¶
　(世為陜人晁氏引唐史所云太原人固自其先世言/之即詩中自序生於鄭州滎陽特自述其所生之地)¶
　(非遂家於/滎陽也)¶
金針詩格三巻(白居/易撰)¶
　晁氏曰唐白居易撰居易自謂與劉禹錫元稹皆以¶
　詩知名撮詩之體要為一格病得針而愈詩亦猶是¶
　也故曰金針集(讀書/志)¶
<pb:KR2k0050_WYG_075-80b>¶
元白繼和集一巻(元稹白/居易)　三州唱和集(元稹白居/易崔元亮)¶
劉白唱和集三巻(劉禹錫/白居易)　元和制策三巻(元稹獨孤/郁白居易)¶
白行簡集二十巻(下邽人官主/客員外郎)¶
韋處厚集七十巻(萬年人官中書/侍郎平章事)¶
　序曰按公未為近臣以前所著詞賦讃論記述銘志¶
　皆文士之詞也以才麗為主自入為學士至宰相以¶
　往所執筆皆經綸制置財成潤色之詞也以識度為¶
　宗觀其發徳音福生人沛然如時雨褒元老論功臣¶
<pb:KR2k0050_WYG_075-81a>¶
　穆然如景風命相之&KR0125;和而莊命將之誥昭而毅薦¶
　賢能其氣似孔文舉論經學其博似劉子駿發十難¶
　以摧言利者其辨似管夷吾(本書劉/禹錫序)¶
韋温集十巻(萬年人官/吏部侍郎)¶
　温字𢎞育日誦書數千言十一舉兩經及第(唐書/本傳)¶
李廓集一巻(唐宗室官/節度使)¶
　陳氏曰唐寧武節度使李廓撰程之子也(文獻/通考)¶
沈亞之集十巻(長安人官殿中/丞御史内供奉)¶
<pb:KR2k0050_WYG_075-81b>¶
　晁氏曰唐沈亞之字下賢長安人元和十年進士終¶
　郢州掾亞之以文字得名常逰韓愈門李賀杜牧李¶
　商隱俱有擬下賢詩亦當世名輩所稱許云此本之¶
　後有景文宋公題字稱得之於端明李學士編次無¶
　倫葢唐本也予頗愛其能造語然其本極舛誤頗正¶
　是之且裒其遺闕者數篇及賀牧商隱三詩附於後¶
　(讀書/志)¶
樊川集二十巻外集一巻(左補闕史館修/撰京兆杜牧撰)¶
<pb:KR2k0050_WYG_075-82a>¶
　晁氏曰唐杜牧牧之也京兆人太和二年進士為詩¶
　清致豪邁人號小杜以别甫云臨終自為墓誌悉焚¶
　所為文其甥裴廷翰集其藁編次其文樊川葢杜氏¶
　所居外集皆詩也(讀書/志)陳氏曰牧佑之孫在天台録¶
　集外詩一篇别見詩集𩔖未知是否牧才髙俊邁不¶
　羈其詩豪而艶有氣槩非晚唐人所及也(文獻/通考)¶
魏謩集十巻(澄城/人)¶
韋渠牟詩集十巻(京兆人官/諌議大夫)¶
<pb:KR2k0050_WYG_075-82b>¶
　序曰京兆韋君年十一常賦銅雀臺絶句右拾遺李¶
　白見而大駭因授以古樂府之學且以懷竒軼拔為¶
　己任至弱冠乃喟然曰四始五際今既逺矣㑹情靈¶
　者因於物象窮比興者在於聲律遂苦心藻慮儷辭¶
　比事纎宻清巧度越羣倫嘗著天竹寺六十韻魯郡¶
　文忠公序引而和之使畫工圖於仁祠摘句配境偕¶
　為勝絶又於江南著卧疾二十韻晉國忠肅公手翰¶
　以美之曰卓爾獨立其在韋生乎其為名臣宗公所¶
<pb:KR2k0050_WYG_075-83a>¶
　稱賞如此所著凡三百篇以𩔖相從獻酬唱和因亦¶
　編次且以聖誕日麟徳殿三教講論詩為首凡十巻¶
　云(本書權/徳輿序)¶
栁仲郢集二十巻(華原人官/刑部尚書)¶
渭南集三巻(渭南尉/趙嘏撰)¶
　晁氏曰唐趙嘏承祐也㑹昌四年進士終渭南尉杜¶
　紫微讀其早秋詩云殘星幾㸃雁横塞長笛一聲人¶
　倚樓因謂之趙倚樓云(讀書/志)¶
<pb:KR2k0050_WYG_075-83b>¶
行義集十巻(武功蘇/鶚撰)　　　令狐綯疏表一巻(華原/人)¶
津陽門詩一巻(鄭嵎/撰)¶
　晁氏曰唐鄭嵎字賔先大中五年進士津陽即華清¶
　宫之外闕嵎開成中過之聞逆旅主人道承平故實¶
　明日馬上裁刻成長句一千四百言自有序云(讀書/志)¶
　陳氏曰或作愚者非也愚嘗為嶺南節度好着錦半¶
　臂非此鄭嵎(文獻/通考)¶
投知小録三巻(工部侍郎京/兆秦韜玉撰)¶
<pb:KR2k0050_WYG_075-84a>¶
　晁氏曰唐秦韜玉字中明京兆人有辭藻工歌吟險¶
　而好進為田令孜所善僖宗幸蜀令孜引為工部侍¶
　郎中和二年賜進士第編入春榜(讀書/志)¶
翁承贊集二巻(京兆人官/諌議大夫)¶
　陳氏曰諌議大夫京兆翁承贊撰乾符二年進士(文/獻)¶
　(通/考)¶
李洞詩一巻(唐宗/室)¶
　晁氏曰唐李洞字才江慕賈島為詩銅鑄其像事之¶
<pb:KR2k0050_WYG_075-84b>¶
　如神時人多誚其僻澁不貴其竒峭唯吳融稱之昭¶
　宗時不第逰蜀卒(讀書/志)陳氏曰與張喬同時稱餘杭¶
　明經潘熙載編(文獻/通考)¶
句圖一巻(李洞/撰)¶
韓偓詩二巻香奩集一巻(京兆人官/兵部侍郎)¶
　晁氏曰唐韓偓致光京兆人龍紀元年進士累遷諌¶
　議大夫翰林學士昭宗幸鳳翔進兵部侍郎承㫖朱¶
　全忠怒貶濮州司馬榮懿尉天祐初挈族依王審知¶
<pb:KR2k0050_WYG_075-85a>¶
　而卒香奩集沈括筆談以為和凝所作凝既貴惡其¶
　側艶故詭稱偓著或謂括之言妄許彦周詩話髙秀¶
　實言元微之詩麗而有骨韓偓香奩集麗而無骨李¶
　端叔意喜韓偓詩誦其序云咀五色之靈芝香生九¶
　竅咽三危之瑞露美動七情(讀書/志)石林葉氏曰偓在¶
　閩所為詩皆手自寫成巻嘉祐間裔孫奕出其數巻¶
　示人龎頴公為漕取奏之因得官詩文氣格不甚髙¶
　吾家僅有其詩百餘篇世傳别本有名香奩集者唐¶
<pb:KR2k0050_WYG_075-85b>¶
　書藝文志亦載其辭皆閨房不雅馴或謂江南韓熈¶
　載所為誤以為偓(文獻/通考)¶
杜壽域詞一巻(京兆杜/安世撰)¶
　陳氏曰京兆杜安世壽域撰未詳其人(文獻/通考)¶
浣花集五巻(僣蜀吏部侍郎平/章事京兆韋莊撰)¶
　晁氏曰偽蜀韋莊字端己仕王建至吏部侍郎平章¶
　事集乃其弟藹所編以所居即杜甫草堂舊址故名¶
　偽史稱莊有集二十巻今止存此(讀書/志)¶
<pb:KR2k0050_WYG_075-86a>¶
採𤣥集一巻(韋莊/集)¶
又𤣥集三巻(韋莊/集)¶
　序曰沙之汰之始辨辟寒之寶載雕載琢方成瑚璉¶
　之珍故頷下採珠難求十斛管中窺豹但取一斑自¶
　國朝大手名人以至今之作者或百篇之内時紀一¶
　章或全集之中微徵數首但掇其清詞麗句總其紀¶
　得者才子一百五十人誦得者名詩三百首昔姚合¶
　所撰極𤣥集一巻傳於當代已盡精微今更採其𤣥¶
<pb:KR2k0050_WYG_075-86b>¶
　者勒成又𤣥集三巻(本書/自序)¶
諌疏牋表四巻　　　　　諌草一巻(俱韋/莊撰)¶
韋藹詩一巻(京兆人/莊弟)¶
三峰寓言　　　　　　　髙陽集¶
釣潭集二巻(俱宋華山隱/士陳搏撰)¶
　搏讀經史百家之言一見成誦輒無遺忘頗以詩名¶
　有三峰寓言髙陽集釣潭集詩六百餘首(宋史/本傳)¶
丁年集十巻(京兆李澣/撰兄濤編)¶
<pb:KR2k0050_WYG_075-87a>¶
　澣幼聰敏慕王楊盧駱為文章澣卒濤編之為丁年¶
　集(宋史/本傳)¶
陶榖集十巻(新平人官/吏部侍郎)¶
　榖十餘嵗能屬文强記嗜學博通經史諸子佛老咸¶
　所總覽多蓄法書名畫善𨽻書為人雋辨宏博(宋史/本傳)¶
楊礪文集二十巻(鄠縣人官/樞宻副使)¶
　礪為文尚繁無師法每詩一題或數十篇在翰林制¶
　誥迂怪見者哂之有文集二十巻(宋史/本傳)¶
<pb:KR2k0050_WYG_075-87b>¶
楊希閔集二十巻(馮翊/人)¶
　希閔屬文善緘尺趙普守西洛府中牋疏皆希閔所¶
　為有集二十巻(宋史楊/克譲傳)¶
宋湜文集二十巻(長安人官/樞宻副使)¶
　湜器識冲逺好學美文辭善談論飲謔曉音律妙於¶
　奕棋筆法遒媚書帖之出人多傳之有文集二十巻¶
　(宋史/本傳)¶
韓丕詩三巻(華州/鄭人)¶
<pb:KR2k0050_WYG_075-88a>¶
种明逸集六巻(工部侍郎長/安种放撰)¶
　晁氏曰种放長安人隱終南之豹林谷咸平中召授¶
　左司諌累遷工部侍郎放通經史七嵗能屬文不喜¶
　釋氏嘗裂佛書以製帷帳著嗣禹說在朝有所啓奏¶
　時無知者楊億譏其循黙真宗乃出其議十三篇以¶
　示輔臣晚年頗嗜酒盛輿服壮不娶無子集乃族孫¶
　說所編范㢲為之序首載真宗詔書及御製詩十首¶
　(讀書/志)陳氏曰淳化中李介序之於九江名江南小集¶
<pb:KR2k0050_WYG_075-88b>¶
　凡二巻館閣書目别有正集十巻云大畧與此同(文/獻)¶
　(通/考)¶
冦忠愍詩三巻(萊國公華/州㓂準撰)¶
　晁氏曰㓂準字平叔華州人篤學喜屬文尤長詩什¶
　多得警句在相位論議忠直不顧身謀仇邪媒蘖以¶
　謫死集有范雍叙共二百四十首野水無人渡及江¶
　南春二首皆在獨到海只十里之詩已亡其全篇矣¶
　(讀書/志)¶
<pb:KR2k0050_WYG_075-89a>¶
巴東集三巻(㓂準/撰)¶
　陳氏曰巴東集三巻公初以匠作監丞知巴東縣自¶
　擇其詩百餘篇且為之序今刻於巴東(文獻/通考)¶
楊偕集十巻(中部/人)　　　　師頏集十巻(闗右人/官郎中)¶
冠鳳集十二巻(龍圖閣學士京/兆李仲容撰)¶
　仲容舉進士甲科天聖中以起居郎知制誥久之兼¶
　龍圖閣學士自集制草為冠鳳集(宋史/本傳)¶
漆水集十巻(朝散大夫邠/州史天常撰)¶
<pb:KR2k0050_WYG_075-89b>¶
楊樂道集二十巻(龍圖閣學士知諫/院神木楊畋撰)¶
　序曰公所為文莊厲謹潔𩔖其為人而尤好為詩其¶
　詞平易不迫而能自道其意讀其書咏其詩視其生¶
　平之大節如此所謂善人之好學而能言者也(本書/王介)¶
　(甫/序)¶
趙懿簡集三十巻(同知樞宻院/盩厔趙瞻撰)¶
　晁氏曰趙瞻字大觀盩厔人少善為古文慶厯五年¶
　登進士第治平中為侍御史論濮邸事及貶元祐中¶
<pb:KR2k0050_WYG_075-90a>¶
　終於同知樞宻院諡懿簡學春秋著書十巻其他文¶
　不皆竒也(讀書/志)¶
崇文集十巻(郿人張/載撰)¶
　晁氏曰張載字厚之京師人後居鳳翔之横渠鎮學¶
　者稱曰横渠先生吕晦叔薦之於朝命校書崇文未¶
　幾詔按獄浙東既歸卒(讀書/志)¶
輞川集五巻奏議十巻(寳文閣直學士/藍田吕大忠撰)¶
　晁氏曰吕大忠字晉伯藍田人汲公之兄皇祐中進¶
<pb:KR2k0050_WYG_075-90b>¶
　士除檢詳樞宻院吏房文字累遷寶文閣直學士三¶
　帥秦鳳晉伯博極羣書為文尚理致有益於用章奏¶
　皆親為文(讀書/志)¶
汲公文録二十巻文録掇遺一巻(尚書左僕射藍/田吕大防撰)¶
　晁氏曰大防既拜相嘗分其俸之半以録書故所藏¶
　甚富其在翰林書命典麗議者謂在元絳之上云(讀/書)¶
　(志/)¶
誠徳集三十巻(宣義郎藍田/吕大鈞撰)¶
<pb:KR2k0050_WYG_075-91a>¶
　晁氏曰吕大鈞和叔嘉祐進士大防仲弟也師張厚¶
　之贍學博文無所不該其文非義理不發(讀書/志)¶
玉溪集二十五巻玉溪别集十巻(秘書省正宇藍/田吕大臨撰)¶
　晁氏曰吕大臨字與叔汲公季弟也登進士第厯秘¶
　書省正字從程正叔張厚之學通六經尤精於禮解¶
　中庸大學等篇行於世嘗賦詩云學如元凱方成癖¶
　辭𩔖相如始近俳獨倚聖門無一事願同囘也坐心¶
　齋正叔可之(讀書/志)朱子曰吕與叔文集煞有好處他¶
<pb:KR2k0050_WYG_075-91b>¶
　文字極是實說得好處如千兵萬馬飽滿伉壯(朱子/語録)¶
畫墁集一百巻奏議十巻(吏部侍郎新/平張舜民撰)¶
　晁氏曰張舜民芸叟邠州人慶厯中范仲淹帥邠見¶
　其文異之用温公薦為諌官仕至吏部侍郎後羈置¶
　房陵政和中卒其文豪重有理致而最刻意於詩晚¶
　年為樂府百餘篇自序稱年逾耳順方敢言詩百世¶
　之後必有知音者云(讀書/志)¶
濟南集二十(巻華山李/  廌撰)¶
<pb:KR2k0050_WYG_075-92a>¶
　陳氏曰鄉貢進士華山李廌方叔撰又號月巖集東¶
　坡知貢舉得試巻以為方叔也置之首選已而不然¶
　賦詩有生平漫說古戰塲過眼還迷日五色之句後¶
　竟不第(文獻/通考)¶
潏水堂集四十巻(集英殿修撰/長安李復撰)¶
　陳氏曰集英殿修撰長安李復履中撰元豐二年進¶
　士博學有氣節其為熈河漕有㫖造戰艦戰車復議¶
　奏者之謬以為兒戲遂罷其議時論韙之(文獻/通考)¶
<pb:KR2k0050_WYG_075-92b>¶
蘭泉老人集(金華州防禦使/蒲城張建撰)¶
澹軒遺稿(戸部郎京/兆史肅撰)　　　　錦溪集(武功杜/佺撰)¶
還山集一百二十巻(元叅議乾/州楊奐撰)¶
　楊奐讀書厭科舉之學以濓洛諸儒自期博覽强記¶
　真積力久猶恐不及作文務去陳言以蹈襲為恥江¶
　漢趙復序稱其志其學粹然一出於正即其文可以得¶
　其為人(闗學/編)¶
龍溪詩集(參政郃陽/支渭興撰)　　　　秋谷集(侍講學士漢/中李盂撰)¶
<pb:KR2k0050_WYG_075-93a>¶
補暇集(蜀道憲副長/安宋規撰)　　　&KR0467;齋遺稿(大學士髙陵/楊恭懿撰)¶
勤齋文集(右諭德奉/元蕭&KR0445;撰)　　　榘菴集二十巻(侍讀學士/奉元同恕)¶
　(撰/)¶
漫泉集(明蒲城/趙晉撰)¶
　今亡其詩文散見蒲城文獻録中(馬/志)¶
玉山樵隱詩稿(咸陽李/叔方撰)¶
月山集(富平張/敏撰)¶
　今有存者散見元人詩文集中(馬/志)¶
<pb:KR2k0050_WYG_075-93b>¶
鷃菴集(吏部尚書富/平張紞撰)¶
　今亡三原王端毅公恕嘗拾其遺文為鷃菴拾遺集¶
　(馬/志)¶
從亡隨筆一巻(翰林院編修/朝邑程濟撰)¶
靖川集(三原馬/貴撰)¶
王端毅公奏議十五巻(吏部尚書三/原王恕撰)¶
　序曰公出入内外五十年其文章存者甚多而奏議¶
　最盛自為大理左寺副至南京兵部尚書者六巻兵¶
<pb:KR2k0050_WYG_075-94a>¶
　部尚書王公獻為御史時刻於蘇州御史程啓充為¶
　知縣時復刻於三原其在吏部者九巻藏之公子太¶
　常卿承裕所知縣王成章從諸生求得之合前六巻¶
　者刻之播之四方詔後世焉(本書王/九思序)¶
王端毅文集十六巻　　　詩集十四巻¶
諌議録一百巻(俱王/恕撰)¶
助費稿二十巻　　　　　奏議五巻¶
浮生出處圖一巻(俱太子少保/咸寧楊鼎撰)¶
<pb:KR2k0050_WYG_075-94b>¶
休亭稿十巻(參議渭南/南釗撰)　　屈公奏議一巻(都御史華/隂屈直撰)¶
興革條例奏(同州王/鉞撰)　　　北原集(順天廵撫中/部劉聰撰)¶
正誼菴詩集六巻　　　　奏議五巻(俱戸部尚書/咸寧雍泰撰)¶
息齋文集(翰林學士咸/寧楊時暢撰)　　自在稿(侍郎咸寧/張鼎撰)¶
南山漫興詩集　　　　　圭峰集(俱叅政盩/厔王傅撰)¶
闗西奏議十八巻(大學士楊/一清撰)¶
　序曰奏議少師大學士䆳庵楊公先後涖闗西經略¶
　疏也𢎞治中孝皇用廷臣議勅公以御史中丞督馬¶
<pb:KR2k0050_WYG_075-95a>¶
　政嗣改撫全陜未幾授鉞總制三邊正德中以大學¶
　士謝事歸今上以大司馬兼御史大夫起復總制奏¶
　議事𩔖三茶馬廵撫總制巻十八凡一百九十四章¶
　大抵皆籌邊䇿也先已板行然各為一帙侍御劉公¶
　裒而為一復刋之葢期逖流遐布風斯世也(本書韓/邦奇序)¶
田疇百咏集　　　　　　歸來稿(俱同知渭南/薛敬之撰)¶
無逸賦一巻　　　　　　龍渠文稿八巻¶
險賦一巻　　　　　　　詩話一巻(俱按察使咸/寧謝朝宣撰)¶
<pb:KR2k0050_WYG_075-95b>¶
奏議二巻(左叅議同/州尚衡撰)¶
石臺集(嘉議大夫清/澗劉蘭撰)　　　東谷詩集(左叅政華/州張潜撰)¶
康德瞻集四巻(武功康/阜撰)¶
　序曰武功康德瞻七嵗能詩歌十五為騷賦十九嵗¶
　死其詩歌騷賦典則不詭曲盡情理庶幾乎金石之¶
　音而菽粟之味焉然世無知者君子悼惜之弟太史¶
　德涵校刻以傳(本書王/九思序)¶
東峯咏稿一巻　　　　　北都集一巻¶
<pb:KR2k0050_WYG_075-96a>¶
南都集一巻(俱太僕寺少卿/清澗劉介撰)¶
西澗詩集(叅政三原/秦偉撰)¶
容堂奏疏　　　　　　　容堂雜稿¶
自考録(俱淮揚總漕/西安楊宏撰)¶
對山集四十五巻(修撰武功/康海撰)¶
　孝宗臨御求賢策士得公列置第一朝野快睹是時¶
　信陽何仲黙闗中李獻吉王敬夫號為海内三才而¶
　公尤推獨步當時語曰李倡其詩康振其文學士尊¶
<pb:KR2k0050_WYG_075-96b>¶
　為標的公殁之六年中丞東厓翁公捜其集付西安¶
　守六泉吳公刻之以傳(本書張/治道序)¶
沜東樂府二巻(康海/撰)¶
星軺集　　　　　　　　辛巳集¶
考經堂集　　　　　　　庚寅集¶
諌垣奏草　　　　　　　三泉堂漫録(俱戸部尚書/三原王承裕)¶
　(撰/)¶
涇野文集三十八巻(南京禮部侍郎/髙陵吕柟撰)¶
<pb:KR2k0050_WYG_075-97a>¶
　正嘉間以理學倡闗中者曰吕仲木學者稱涇野先¶
　生先生學有本原其枝葉流𣲖發為文章外足於象¶
　内足於意文不滅質聲不浮律以道鳴以學鳴匪直¶
　以文已也(本書李/楨序)¶
涇野别集(吕柟/撰)¶
　涇野吕公既捐舘舍其子太學畇以公别集寄余有¶
　賦頌諸體詩則十六七洋洋乎風雅之遺道義之英¶
　華其與公說經諸書並傳於世無疑也曰别集者葢¶
<pb:KR2k0050_WYG_075-97b>¶
　標紀簡帙之次爾(本書王/九思序)¶
十四逰記二巻(吕柟/撰)¶
　十四逰記者涇野先生政暇逰山隨所至而記之者¶
　也前六篇在解州作而條山黄河之勝具見之矣後¶
　八篇在南都作而鍾阜長江之靈具見之矣傳曰仁¶
　者樂山知者樂水世有樂得其物不樂得其道者將¶
　亦有所悟乎大器遂梓之以傳曰將使逰者知所儆¶
　也其詩亦附刻於後(本書胡/大器序)¶
<pb:KR2k0050_WYG_075-98a>¶
康子寛集五巻(武功文學/康&KR1388;撰)¶
　序曰康子寛集渼陂王先生選之以刻者也凡五巻¶
　巻以𩔖分詩以體𩔖激而不迫燦而不襍殆闗中之¶
　才焉(本書張/治道序)¶
渼陂集十六巻(吏部文選司郎中/鄠縣王九思撰)¶
　序曰予觀渼陂先生之集其叙事似司馬子長而不¶
　屑屑於言語之末其議論似賈太傅而能從容於抑¶
　揚之際至其因懷陳放寄景道情則出入乎風雅選¶
<pb:KR2k0050_WYG_075-98b>¶
　騷之間而振迅於開元天寳之右可謂當世之大雅¶
　斯文之巨擘矣(本書康/海序)¶
渼陂續集(王九/思撰)¶
　序曰渼陂續集者渼陂先生垂老之作也先生齒德¶
　既髙踐履純篤凡所酬應罔不協道若集中嘆禹夫¶
　之貨殖善鶴夫之生農惜瀛也之宦成戒渼也之土¶
　木槩可見矣外則論學論師諸書牝晨孤兒諸吟隕¶
　霜警火諸賦葢拳拳於希聖學古移風易俗之意也¶
<pb:KR2k0050_WYG_075-99a>¶
　(本書翁/萬達序)¶
碧山樂府八巻(王九/思撰)¶
　序曰山人舊不為此體自罷夀州後始為之其才情¶
　之妙可以超絶一世矣余往來鄠杜間茍有所得則¶
　命童子彚輯之其聲雖托之近體而其意則悠然與¶
　上下同流宕而弗激迫而弗怒讀其曲想其意比之¶
　聲和之譜可以知其所懷矣(本書康/海序)¶
輞川文集　　　　　　　步聲集¶
<pb:KR2k0050_WYG_075-99b>¶
病齋詩　　　　　　　　習堂稿(俱左叅政藍/田榮察撰)¶
天地正氣編　　　　　　蟬噪録¶
南逰小稿　　　　　　　庸玉録(俱給事中盩/厔王元凱撰)¶
小浄稿　　　　　　　　雲林稿(俱同州舉人/尚班爵撰)¶
西坡詩文集(戸部尚書咸/寧劉儲秀撰)　平田集(山東廵撫咸/寧&KR2636;楫撰)¶
燕石稿二巻(山西僉事朝/邑王朝雍撰)¶
　友山少負詩名篇出輒為人傳誦今覆而按之近體¶
　𩔖孟襄陽歌行𩔖岑嘉州古詩有晉魏之遺如出塞¶
<pb:KR2k0050_WYG_075-100a>¶
　曲曰人生豈不重君命良非輕賊巢偶成曰十年糜¶
　厚禄一死答君恩其壯氣直節有吞氊褁革之風意¶
　者其漸涵於駟鐵無衣之風而興焉者乎(本書劉/垓序)¶
苑洛集二十二巻(南京兵部尚書/朝邑韓邦竒撰)¶
　叙曰大司馬韓公苑洛先生文集二十二巻廵撫大¶
　中丞樵邨賈公取付省中刻之以表憲一方(本書孔/天𦙍序)¶
五泉集二巻(山西㕘議朝/邑韓邦靖撰)¶
　序曰汝慶韓邦靖朝邑人也與其兄汝節同舉進士¶
<pb:KR2k0050_WYG_075-100b>¶
　後十年汝慶以山西叅議卒汝節彚其詩文若干巻¶
　藏於家笥予痛汝慶光已肆而弗長用將䆒而忽窒¶
　幸猶有此可以表見來世讀其詩思其人泝其志汝¶
　慶可謂弗死矣臨潼趙伯一氏刻而傳焉(本書康/海序)¶
屈安人集二巻(韓邦靖妻/屈氏撰)¶
胡䝉谿集四巻　　　　　續集一巻(俱咸寧/胡侍撰)¶
大微前後集　　　　　　嘉靖集(俱主事長安/張治道撰)¶
谿田文集十一巻(光禄卿三/原馬理撰)¶
<pb:KR2k0050_WYG_075-101a>¶
　序曰副墨不云乎馬理文章景明詩當代斯文可讓¶
　之谿田先生文名赫著厥惟舊哉顧草牘散帙久未¶
　鋟梓景行者多遐思焉三原令張文熈彚稿成帙直¶
　指安節吳先生命受之梓(本書雒/遵序)¶
郝節婦遺稿(三原馬/理女)¶
　節婦身既㷀孤又少稔谿田先生貞懿之教故於吟¶
　花嘲月流連光景之詩不忍形之楮墨而獨存弔亡¶
　愴别之音以自見篇中非悲夫則憶子牢騷欝憤若¶
<pb:KR2k0050_WYG_075-101b>¶
　終身無以解憂亦可以想見其性情哀怨之正矣(本/書)¶
　(來復/序)¶
黄花集七巻(右給事中三/原張原撰)¶
　序曰予以罪謫新添厯牂牁夜郎之墟履羅甸鬼方¶
　之域凡兩閱月而後始達流離毒苦殆以萬狀間有¶
　餘閒率爾成句觸物感懷因事暢情實非作意為之¶
　也兒維德時侍行見即録之寖成巨帙持以請名予¶
　憶居京時每夢黄菊花今兹騐於黄花之詩乎因以¶
<pb:KR2k0050_WYG_075-102a>¶
　黄花名之用紀一時之異焉(本書/自序)¶
少華山人文集十五巻　　詩集十五巻¶
陵下集四巻　　　　　　别集¶
前集十五巻　　　　　　後集九巻¶
續集十五巻　　　　　　歸田集二十巻¶
再休稿六巻　　　　　　酒狂餘唱一巻(以上俱都/御史咸寧)¶
　(許宗/魯撰)¶
彭衙集(按察僉事/水王謳撰)¶
<pb:KR2k0050_WYG_075-102b>¶
　謳字舜夫風神散朗負氣任俠有髙才而無貴仕故¶
　多煩促噍殺之音五言隱秀時可尋味七言專力學¶
　杜古體多率易而乖音節今體每纒綿而乏神理然¶
　視闗中同時許伯誠馬仲房之倫則已超乘而上矣¶
　(列朝/詩集)¶
劉豹林詩集(太僕少卿長/安劉序撰)　少洛集四巻(運使王/光濟撰)¶
王三渠集十四巻(太子太保咸/寧王用賓撰)¶
靈陂詩草一巻(朝邑進士/雷子質撰)¶
<pb:KR2k0050_WYG_075-103a>¶
西元集(禮部侍郎綏/德馬汝&KR0185;撰)¶
　黄河水曰仲方詩整練似法顔謝隊仗森然雖求之¶
　聲律未見其深亦不失為髙流也(列朝/詩集)¶
太華詩集　　　　　　　督府奏疏¶
水部填雲(以上俱都御史/長安何棟撰)¶
介一集二巻(知榆次縣事/蒲城雷雨撰)　渭北集(華陰趙/儒撰)¶
潼谷集八巻(知潞安府事朝/邑王三省撰)¶
　序曰潼谷先生於世味泊然無所好唯喜讀書其伊¶
<pb:KR2k0050_WYG_075-103b>¶
　欝侘傺之情激昻怫㥜之感洸洋幽𣺌之思嘽緩滯¶
　滛之樂輙於文於詩發之不規規襲屈宋曹劉左遷¶
　之所己言而抒所自得則無所不詣焉(本書王/道行序)¶
懷南漫稿四巻　　　　　擬宫詞一巻¶
藝贊三巻(俱陜州牧商/州任慶雲撰)¶
白閣山人遺稿　　　　　奏議(俱兵備道鄠/縣王九峯撰)¶
楊忠介公集十三巻(監察御史富/平楊爵撰)¶
　序曰斛山公與椒山先生稱嘉靖二楊封事數千言¶
<pb:KR2k0050_WYG_075-104a>¶
　侃侃正論不為危詞矯激如後生狂嘷以峻要聲譽¶
　今讀五事之奏退謟瑞罷雷壇斥方士如保姆慎防¶
　幼儲嚴塞欲開之嗜公言實左劵耳系孫雲玖距公¶
　百二十年出公遺稿讐梓而公言益日星河獄矣(本/書)¶
　(李光/春撰)¶
石臯集四巻(耀州左/思忠撰)¶
　序曰石臯子有詩成輒以寄余余觀其思深而才俊¶
　興逺而語清悠然唱嘆之音也其體裁則始學昭明¶
<pb:KR2k0050_WYG_075-104b>¶
　選詩盛唐諸公乃後流覽於古今而定則於杜甫葢¶
　曰杜子有風人之遺云是可以見志傳世矣(本書喬/世寧序)¶
闗洛集(藍田舉人/王之士撰)　　　　樂府一巻(蒲城趙/孟暘撰)¶
温恭毅公集三十巻(左都御史三/原温純撰)¶
　有文翔鳳序¶
渭上稿二十五巻　　　　渭上續稿十一巻(俱叅議/渭南南)¶
　(軒/撰)¶
太乙山人詩稿五巻(湖南僉憲武/功張鍊撰)¶
<pb:KR2k0050_WYG_075-105a>¶
　序曰古邰張杲者諌苑太乙公嗣也出所刻公詩示¶
　余余受而讀之意趣暢超風神遒峻葢公為康太史¶
　甥少而能文雅志於詩太史每與渼陂王公見而擊¶
　節稱為漢卿樂天之儔云(本書闗/廷防序)¶
雙溪樂府二巻(張鍊/撰)¶
　序曰家有洲田在漆浯二水間築垣成墅植栁成林¶
　栁陰構草亭亭兩液出雙泉㑹流亭除觱沸澄瑩意¶
　甚愛之因開别沼種蓮分畦種稻以餘丘植葭菼魚¶
<pb:KR2k0050_WYG_075-105b>¶
　鳥飛躍悠然佳境也時時招客過此隨波泛羽拂石¶
　圍碁云胡不樂樂而有言言而成聲教數童子被之¶
　管絃用暢性情意之膚舛詞之蕪諺非所恤也(本書/自序)¶
東陵集(兵部主事渭/南劉鳳池撰)　　　少陵純音十巻(知府渭南/南大吉撰)¶
姜泉集十四巻　　　　　訂正㑹稽三賦三巻(俱渭/南南)¶
　(逢吉/撰)¶
驪山集十二巻(戸部郎中臨/潼趙統撰)¶
南崖稿(代州牧華州/楊孟芳撰)¶
<pb:KR2k0050_WYG_075-106a>¶
石疊集六巻(富平李/宗樞撰)¶
　序曰石疊家食時即以文名至服官而文益著今讀¶
　其集若四言古詩則取則乎風雅五言古詩則憲章¶
　乎漢魏七言古詩則掇英乎王楊五七言律則集美¶
　乎岑杜遒然並駕前驅乃其文則薈叢左史綴續禮¶
　經詞聿采乎遷固理不詭於周孔斯啜膏腴而得其¶
　㫖趣者與是可以傳矣(本書許/宗魯序)¶
中南山人集十巻　　　　覆瓿集十巻¶
<pb:KR2k0050_WYG_075-106b>¶
中南樂府二巻(俱員外咸寧/李汝蘭撰)¶
可山集(徽府左長史華/州王堯弼撰)　　南岡漫稿十二巻(叅議渭/南薛騰)¶
　(蛟/撰)¶
西溟詩集四巻(知髙邑縣事/朝邑王傅撰)¶
　序曰朝邑王雁峯家世稱詩習為弓冶其為詩也於¶
　體無所不偹而韻致才情超然塵&KR0381;之表譬如春城¶
　楊栁濯濯風流秋水芙蓉亭亭獨照逺之追開元大¶
　厯之風近之步洪正先進之矩矣(本書龍/膺序)¶
<pb:KR2k0050_WYG_075-107a>¶
存笥稿三十八巻(國子祭酒華/州王維楨撰)¶
　序曰華州槐野王子為文法司馬遷詩法漢魏其為¶
　近體法盛唐尤宗杜氏少陵居常好深沉之思務引¶
　於繩墨必結搆中度而後修辭常曰文章不朽盛事¶
　無所發明何以徵後世既即世竊恐其所著書不存¶
　今得其遺書故為之裒次得若干巻曰存笥稿則王¶
　子所自名云爾(本書孫/陞序)¶
司成遺翰四巻(王維/楨撰)¶
<pb:KR2k0050_WYG_075-107b>¶
　序曰司成公存笥稿凡三刻生平著作所存足傳者¶
　盡出矣獨書翰則當時酬應諸作故獨是遺爾顧存¶
　諸巾笥傳之子孫恐有流軼滅沒之懼猶子承祚謀¶
　授之梓顧念手澤依然未忍棄置亦猶陳衣裳藏劍¶
　履者爾(本書王/庭諌序)¶
左華集　　　　　　　　左華文集¶
辛未集　　　　　　　　丙子集¶
辛巳集　　　　　　　　癸未集(俱西華知縣華/州張光孝撰)¶
<pb:KR2k0050_WYG_075-108a>¶
槐邨集二十四巻　　　　委巷録十四巻¶
園與目㳺一巻(俱主事咸/寧周宇撰)¶
馬文莊公文集二十巻(大學士同州/馬自强撰)¶
　序曰先生學問經術要為根蔕古人以求身心實際¶
　及行世傳逺不茍隨俗骩骳其為文章杼柚胸中氣¶
　餘神斂涵涵然若磅礴萬物而不見一物者意有所¶
　出即泚筆疾書盡掃蹊徑而空之又若一言而足當¶
　數千百言者故奏對之辭莊碑表之辭典記序之辭¶
<pb:KR2k0050_WYG_075-108b>¶
　鬯投贈之辭真本之志氣正大積而山輝澤媚各闡¶
　元倪非顓顓學問所至也(本書王/錫爵序)¶
假我集(按察副使綏/徳郝汝松撰)　　　丹山集(武鄉知縣膚/施趙仕撰)¶
長春圃稿　　　　　　　秀巖詩稿(俱布政使華/州王廷詩撰)¶
定敏軒集(吏部左侍郎/潼闗盛訥撰)　　三撫奏議四巻(兵部侍郎/渭南孟重)¶
　(撰/)¶
孫丕揚集(富平人官/吏部尚書)¶
　(按程希洛輯張綋李宗樞楊爵及丕揚稿為頻陽四/先生集稱丕揚著作甚富謙不欲梓因拾其門人之)¶
<pb:KR2k0050_WYG_075-109a>¶
　(私録者刻之但張李楊既標専集於前故頻陽集不/復重入丕揚雖無專集行世亦未可聼其湮沒無傳)¶
　(因識於此亦以見/有善之必録云爾)¶
伭育子集二十巻(兩淮運使咸/寧李蘇撰)¶
諌苑奏議二&KR0125;(四川廵撫三/原雒遵撰)¶
丘隅集十九巻(按察使耀州/喬世寧撰)¶
　序曰三石子喬世寧文不作漢以後語詩不作唐以¶
　後語洗剽敓繁陋之習一裁於造化性情之真其傳¶
　也必逺集曰丘隅詩云緜蠻黄鳥止於丘隅小丘三¶
<pb:KR2k0050_WYG_075-109b>¶
　石子隱居所也其命意抑又澹且逺矣(本書孫/應鰲序)¶
硯魚集二十巻(太僕卿咸寧/秦可大撰)¶
黙齋集(叅政潼闗/葛大紀撰)¶
皇華集　　　　　　　　見徽堂集(俱御史長/安王鶴撰)¶
鄒蘭谷疏草(兵部侍郎長/安鄒應龍撰)　吏隱堂集(御史三原/昝如思撰)¶
杖履三篇(知横州事宜/川劉子諴撰)　　雙荆詩集(咸寧管/霑撰)¶
邢舜羽詩集(榆次令咸寧/邢鳳毛撰)　馬慥集四巻(同州人官/尚寳卿)¶
公餘草一巻(兵偹道朝邑/王嗣美撰)¶
<pb:KR2k0050_WYG_075-110a>¶
　序曰含翁少善聲律之學老而彌精篇出人輒驚服¶
　(本書杜/齊芳序)¶
予告録一巻(王嗣/美撰)　　　　抱甕丈人稿(左布政華州/郭性之撰)¶
三廵奏議　　　　　　　漕運奏疏(俱大理少卿華/州劉士忠撰)¶
雙溪奏議(陜西廵按頴/川張德徵撰)¶
　序曰陜西奏議者雙溪張子所著也嘉靖已庚間雙¶
　溪廵按陜西遇大政事必奏議聖主俞允批處而後¶
　行陜西之八郡三邊以及四鎮之急務罔不釐舉其¶
<pb:KR2k0050_WYG_075-110b>¶
　内雖有獄訟錢榖數條獨於條畫邊防之事為詳葢¶
　以當其地也又於區處宗室之事為詳葢以當其遇¶
　也(本書吕/柟序)¶
廣川集八巻(棗强知縣渭/南南憲仲撰)　王道純文集(長安人官/按察使)¶
張惇物集二巻(襄陽教諭耀/州張䝉訓撰)¶
　序曰惇物詩文集各一巻葢喬三石先生所選其子¶
　太僕君思緜刻之以傳者也先生詩冲逺古雅大𩔖¶
　陶孟文亦質而當物簡而有體譬諸太羮𤣥酒周鼎¶
<pb:KR2k0050_WYG_075-111a>¶
　商彛咀之有餘玩之不厭謂足繼西京之響非耶(本/書)¶
　(何洛/文序)¶
逺志堂集十四巻(南京右通政耀/州喬因阜撰)¶
　序曰從逰之士請刻余之集余竊自料余之集不可¶
　傳示於人於是序而刻之藏於逺志堂中以此覆瓿¶
　張帟足矣(本書/自序)¶
醉緑館集(禮部尚書耀/州王圖撰)¶
四六雕蟲(同州馬/樸撰)¶
<pb:KR2k0050_WYG_075-111b>¶
　序曰敦若自敕表詞賦叙記書疏狀議判案之𩔖莫¶
　非四六體裁各稱風範若一精工而能古雅髙華而¶
　能清虗平易而能神竒兼六朝唐宋之美非思窮八¶
　荒書窮萬巻者未易辦也(本書李/維楨序)¶
元&KR0354;堂文集五十巻　　　集杜詩五巻(俱禮部尚書/渭南南師仲)¶
　(撰/)¶
撫宣疏草二巻(戸部尚書渭/南張經世撰)¶
西臺奏草二巻(順天府丞渭/南楊光訓撰)¶
<pb:KR2k0050_WYG_075-112a>¶
馮恭定公集二十二巻續集四巻(工部尚書長/安馮從吾撰)¶
　序曰仲好坐廢二十餘年無幾微牢騷不平之氣而¶
　益湛思於學脈寤寐洙泗折𠂻濓洛雖一禀承於先¶
　覺而獨證獨創自為一家之書今所刻語録記序詩¶
　歌尺牘雜著十餘萬言是已(本書董/其昌序)¶
孫太保奏草二十四巻　　部院奏草一巻(俱太保渭/南孫瑋撰)¶
蘭露堂稿二巻　　　　　西臺奏疏二巻¶
按鹽摘疏一巻(俱都御史渭/南劉芳撰)¶
<pb:KR2k0050_WYG_075-112b>¶
華山客集十巻(通判渭南/賈璵撰)¶
聼溪山房集　　　　　　大岳行吟集¶
捫蝨散談(俱興安州/劉紹基撰)¶
　(按興安州志紹基十嵗通經書十二/能文章十九嵗沒人稱為神童云)¶
漫公詩集四巻(山西左布政使/朝邑王於陛撰)¶
　序曰漫公以氣節發為文章皆開元大厯風味不涉¶
　中晚蹊徑深得詩人風雅之致云(本書孫/陞序)¶
后軒詩草一巻(兵偹道蒲城/王元命撰)¶
<pb:KR2k0050_WYG_075-113a>¶
夏垣奏草二巻(給事中咸寧/曹代之撰)¶
嶼浮閣詩文集(三原舉人/温日知撰)　海印樓詩文集(三原温/自知撰)¶
諌垣疏草(僉事潼闗/孫振基撰)　　　松門稿(經筵講官華/州王庭譔撰)¶
嚴石齋稿(宻雲教授華/州張士鵬撰)　　竹韻菴詩集(沁源知縣華/州張士鵾撰)¶
敵秋集　　　　　　　　青箱别業集(俱沔縣廣文/涇陽郭鼎藩)¶
　(撰/)¶
逆旅集(大同廵撫三/原焦源溥撰)　　　鷄&KR0979;集二巻(鹽運使朝邑/王皥如撰)¶
君子堂集　　　　　　　幽居草¶
<pb:KR2k0050_WYG_075-113b>¶
九騷諸篇(淳化生員葛大/受妻文氏撰)　拾翠閣草(三水文毓鳳/妻羅氏撰)¶
效顰草一巻(山西道副使/張繼孟撰)¶
　序曰公豪邁為詩磊落倜儻簡南臺執法週遭澤國¶
　沿江□海遵海□淮東南大滙入公流覽中故其詩¶
　文益閎肆博洽録若干篇付之剞劂曰效顰草(本書/王在)¶
　(晉/序)¶
留臺奏議三十巻(張繼/孟撰)¶
青箱集六巻　　　　　　致爽堂詩二巻¶
<pb:KR2k0050_WYG_075-114a>¶
晉政略二巻　　　　　　撫閩疏四巻¶
三晉摘稿二巻　　　　　軍中小簡二巻(俱尚書渭/南南居益)¶
　(撰/)¶
見山堂集二十巻　　　　續集二巻¶
兩政拙續　　　　　　　澗陸洞文集¶
救荒補遺二巻　　　　　按楚書檄¶
聞善録　　　　　　　　從政尺牘¶
欵愚甫日程　　　　　　隨筆小𩔖(俱光禄卿渭/南史記事撰)¶
<pb:KR2k0050_WYG_075-114b>¶
扣缶集　　　　　　　　鷄肋編¶
海防要疏(俱總督陜西軍事/臨潼武之望撰)¶
魏恭襄文集十巻(太子太保涇/陽魏學曽撰)¶
　魏確菴先生以亮軌峻猷為當代名卿其所叙述論¶
　著務當實中窽不為巵言媚致故投贈之詞即其人¶
　之韋絃紀列之詞皆為國之衡鏡言之則有徴而措¶
　之可底績葢根茂而實繁膏沃而光曜豈竄竊餖飣¶
　靡㬅虚恢者所能及哉(本書盛/以𢎞序)¶
<pb:KR2k0050_WYG_075-115a>¶
紫氣亭集十二巻　　　　鳳毛館帖四巻(俱尚書潼/闗盛以𢎞)¶
　(撰/)¶
雲起閣詩草十八巻(嘉魚知縣三/原來復撰)¶
　序曰宜公屈首窮經旁涉風雅其雲起閣詩草讀之¶
　習習風生一種清芬澹逺之氣襲人(本書陳/肇曽序)¶
叢筀齋詩集十六巻(三原來/臨撰)¶
　序曰叢筀齋詩集葢三原來馭仲之所作也馭仲神¶
　觀爽邁弱冠即以大雅自任於古樂府諸體無所不¶
<pb:KR2k0050_WYG_075-115b>¶
　擬擬輒肖而才情致度復能發舒其所自得至五七¶
　言近體取材六朝而定宗於唐慷慨沉欝居然燕許¶
　之遺新都畢孟侯付梓以傳焉(本書/原序)¶
黌宫補漏二巻　　　　　摹真藻四巻(俱蒲城李/應策撰)¶
塞上草　　　　　　　　鎩翮草¶
遊薊草(俱都督僉事富/平楊定國撰)　　南逰稿一巻(武功張/汲撰)¶
増讀織錦囬文詩一巻(武功康/萬民撰)¶
　何鳴髙曰自斯圖之出也閱厯千載讀者數家由一¶
<pb:KR2k0050_WYG_075-116a>¶
　二百至起宗之三千餘首盡乎技矣無沴又増四千¶
　餘首合之葢幾乎八千不但起宗諸子於分緡繅繭¶
　之不可及即若蘭氏七襄抛梭時亦未必其組繹若¶
　是也無沴尚有自製一詩字纔滿百詩能過萬不知¶
　古今文士孰可相當生平著述粗踰牛腰獨恨淪落¶
　不偶誰之咎也(本書/原序)¶
逸園詠懷詩一巻(吏部郎武功/耿志煒撰)¶
　序曰張子襄貽我詩一&KR0125;披函讀之乃和阮步兵咏¶
<pb:KR2k0050_WYG_075-116b>¶
　懷詩也予懷耿耿亦若有引而動者自是犬吠鷄鳴¶
　都成韻譜山耕水耨舉是標題不覺次其韻亦復如¶
　是語無詮次&KR0147;借以寄吾欣慨云爾(本書/自序)¶
逸園新詩一巻(耿志/煒撰)¶
　序曰孟諸清骨澹性得之天然年來結廬山中遨盪¶
　於雲林烟壑之間亦復翩躚但有㑹心處輒成吟咏¶
　至於榻邊水月枕上松風鳥語花飛皆為韻譜視向¶
　者簮袚中韻語更覺瀟灑飛流余既彚為一帙復請¶
<pb:KR2k0050_WYG_075-117a>¶
　梓之以廣其傳題曰逸園新詩逸園即孟諸結廬處¶
　也(本書康/萬民序)¶
中丞奏疏　　　　　　　防江疏草(俱右副都御/史馬鳴世撰)¶
因應掇存一巻(耀州李/景沆序)¶
　序曰飲公屢試弗售殫精六典洞窺九流發為序記¶
　詩歌詞賦調炳朗而思沉語葩麗而致逺雖多應世¶
　絶無因人一語其存笥浩瀚充棟僅掇什一付梓宇¶
　宙當有知音者曷論遇不遇云(本書宋/師襄序)¶
<pb:KR2k0050_WYG_075-117b>¶
謷天齋詩存一巻(耀州文學/李㑹心撰)¶
　序曰公長甫襁褓見典&KR0125;輒諾諾若語交謂有夙慧¶
　舞象補弟子員塵視一切數戰棘闈不售竟死其父¶
　飲公偶檢篋帙得遺稿若干泣曰是物也可以存吾¶
　兒也請夀梓少許了此一段血痕云(本書闗/燫序)¶
衛紫岫文集四巻(兵部右侍郎韓/城衛引文撰)¶
　序曰集中奏疏論議制誥序志碑銘書啓賦頌文不¶
　一體皆清壯可誦其中奏疏數篇有陸敬輿風規抑¶
<pb:KR2k0050_WYG_075-118a>¶
　且言言雪涕恤乎見愛君憂國之忱良可悲也(本書/吳曹)¶
　(直/序)¶
逸老草堂(朝邑王/鑰撰)¶
衛紫嵐奏疏一巻(廵撫真定韓/城衛槙國撰)¶
　序曰崇禎十四年紫嵐以推官考選召對謂平冦為¶
　足國第一義迨廵視真定諸郡視國如家視民如子¶
　每起一草聲淚俱下讀至夜有鬼哭書無人行之語¶
　聶夷中之詩鄭監門之圖不足云矣而其大者在以¶
<pb:KR2k0050_WYG_075-118b>¶
　無逸是圖進君徳以用賢養民規輔臣若夫糾劾悍¶
　帥控制驕兵痛陳俵馬津米之害皆闗彼時政務之¶
　大字字從忠孝血性中流出不襲古人帋上陳言(本/書)¶
　(魏裔/介序)¶
樵山堂集(國朝中書涇/  陽張恂撰)¶
　有濤聲存稿種竹編祝鷄稿上下寓草尊聞篇灰餘¶
　苦言為丹草上下九種¶
繡佛齋詩餘(張恂/撰)¶
<pb:KR2k0050_WYG_075-119a>¶
　序曰穉恭張子墨妙藻翰雅己樹幟藝壇或偶製填¶
　詞典麗清綺啼鶯喃燕寵栁嬌花含情正復不淺國¶
　風仲子喻私離騷美人自居葢兼之也(本書馮/御輦序)¶
憗齋存稿四巻(翰林院檢討清/澗白乃貞撰)¶
　序曰清澗白蕋淵詩歌古文辭雲散烟涵逈出塵表¶
　直追踪崆峒對山所謂王仲宣藻勝一時不能不使¶
　鍾繇王朗閣筆也(本書程/邑序)¶
灞上集二十巻(咸寧孫/爾思撰)¶
<pb:KR2k0050_WYG_075-119b>¶
　序曰灞上集者孫北溟先生手自彚編所著述而成¶
　集也先生茹古含今於載籍無所不窺暇則步池亭¶
　花竹間吟咏推&KR1201;幾於斷髭噦心乃以孝廉淹滯青¶
　氊益肆力學問從事詩文不少輟積八九年集成自¶
　騷辭樂府五七言古以至近體排絶無所不具有閎¶
　肆瑰竒者有深微玹逺者有優柔敦厚者有典麗精¶
　工者有慷慨悲壯者有清逸淡婉者可以&KR1925;然樹幟¶
　於藝林矣(本書張/志尹序)¶
<pb:KR2k0050_WYG_075-120a>¶
軺香集(按察司臨潼/王孫蔚撰)¶
唐詩固說　　　　　　　昆陽小草¶
鳬舟集　　　　　　　　宜休草(臨髙知縣華/州史流芳撰)¶
篷窻雜詠十巻(三原劉/汸撰)¶
　汸博學多文(西安/府志)¶
學古堂集(三原韓/詩撰)¶
銅壺集四巻(蒲城王/凝祚撰)¶
　序曰王君岑興㑹所至偶有所得輒鐫之簡&KR0125;漸積¶
<pb:KR2k0050_WYG_075-120b>¶
　成帙持以問世倘所謂窮愁著書者耶(本書李/馥蒸序)¶
栩栩居詩一巻(提學道富平/田本沛撰)¶
　序曰田公以文章名世視學入閩出所作詩以示蕃¶
　因得字比而句櫛之其宏聲鉅響若黄鍾大吕相應¶
　於簨簴髙閒若碧澗寒泉相應於幽谷至其賦事吟¶
　物又若顧長康為人物寫照毫髪無遺因序而授梓¶
　以傳焉(本書林/之蕃序)¶
栢林集(朝邑雷/于霖撰)¶
<pb:KR2k0050_WYG_075-121a>¶
繼述堂詩文(臨汾丞武功/張封編輯)¶
　評曰闗中稱世閥者胥推有邰張氏詩文炳耀先後¶
　重光公慎伯仲表章前徽曩者佐尹臨汾治行詩畫¶
　見重當&KR0151;余為贈一律云徳傳氷蘖芳聲逺政&KR0270;金¶
　莖惠露多三晉雲烟隨筆灑九天珠玉對松哦僉以¶
　為不虛美今並識此亦以公慎繼述之善顯揚之懿¶
　不第在鐫詩文一事已也(本書牛/衍慶評)¶
覆瓿集四巻(蒲城舉人/原永貞撰)¶
<pb:KR2k0050_WYG_075-121b>¶
　序曰余于詩史之妙苦未有得暇日應酬間有序文¶
　數篇狂吟數首豈敢自居作者之列兒文彩拾掇散¶
　簡偶集為巻余曰是可以覆瓿也遂題曰覆瓿集(本/書)¶
　(自/序)¶
東園詩選一巻(扶風張/培撰)¶
　序曰東園負磊落瑰偉之才其為詩若有所藴蓄於¶
　中往往托之比興諸什不逞其才人莫窺其津岸者¶
　其意念深矣(本書翁/世庸序)¶
<pb:KR2k0050_WYG_075-122a>¶
雪石堂詩四巻(中部劉/爾□撰)¶
　序曰雪石堂詩草劉敬又之所作也其為人學博才¶
　贍志趣髙逺於詩秉翰操牘成於頃刻若不經思而¶
　創意造語&KR1925;絶不羣即一題數十篇卒未嘗抱膝苦¶
　吟為慘淡經營之態也(本書楊/素藴序)¶
紫沙集四巻(陽信知縣朝/邑王鏷撰)¶
　序曰王翼治風雅人也忘懷憂喜放情詩酒其精神¶
　意氣總聚於詩云(本書王/鉞序)¶
<pb:KR2k0050_WYG_075-122b>¶
中嵓集詩一巻文一巻(淳化貢生/宋振麟撰)¶
　序曰子楨素負介不能驩世俗又日閉門著書其牢¶
　騷感憤之氣盡發為詩文其為詩慷慨悲壯不屑屑¶
　字句間其文古奥深堅自成一家而能不爽古人之¶
　步(本書李/因篤序)¶
受祺堂詩集三十五巻(翰林院檢討富/平李因篤撰)¶
　序曰富平李天生闗中豪傑也為人豁達慷慨自負¶
　其竒一吐之於詩其詩原本風騷出入古歌謡樂府¶
<pb:KR2k0050_WYG_075-123a>¶
　而以少陵為宗意象蒼莽才力雄贍既與杜㝠合而¶
　章法句法講之尤精嘗慨世争新鬭巧日趨於衰颯¶
　故寧拙毋纎寧樸毋艶寧厚毋漓乍讀之不甚可喜¶
　而沉吟咀味意思深長與夫翡翠蘭苕繁絃促節者¶
　相去霄壤矣樂昌令田少華梓之以行(本書潘/耒序)¶
受祺堂文集十五巻(李因/篤撰)¶
漢詩評十巻(李因/篤撰)¶
　䟦曰漢詩索解不易亦從無有解之者解之自吾友¶
<pb:KR2k0050_WYG_075-123b>¶
　李太史子德始發䝉啓昧如𤣥奘鳩摩之譯龍藏暗¶
　室一燈千年朗徹其惠後學勝於匡生多矣(本書康/乃心䟦)¶
願學堂集二十巻(知南康府事/臨潼周燦撰)¶
　序曰星公之文質而髙古簡而委折皆斟酌於義理¶
　足以扶正指遏邪說余謂星公有造乎道而得其至¶
　者以此(本書黄/與堅序)¶
黄湄詩集十巻(給事中郃陽/王又旦撰)¶
　序曰幼華才髙而氣雄心虚而善下其論獨能破流¶
<pb:KR2k0050_WYG_075-124a>¶
　俗之說汎濫於唐宋諸名家上溯騷選以成一家之¶
　言故其詩毎變益上足以行逺而傳後無疑也(本書/王士)¶
　(真/序)¶
黄湄奏議一巻(王又/旦撰)¶
溉堂集(三原孫/枝蔚撰)¶
　序曰孫枝蔚豹人秦之焦穫人甲申李自成作亂結¶
　同里惡少年殺賊後走廣陵學賈三置千金一日自¶
　悔且恨曰丈夫當讀數千萬巻書耳何至齷齪學富¶
<pb:KR2k0050_WYG_075-124b>¶
　家為於是僦居於揚州之董相祠旁閉戸日讀書間¶
　為詩而自曼聲以歌既歌詩而家漸落詩益工歌益¶
　甚而家益大落詩數十巻為溉堂集溉堂者孫子僦¶
　居處也(本書陳/維崧序)¶
溉堂詞一巻(孫枝/蔚撰)¶
　序曰孫豹人先生以溉堂詞一巻示予讀之有飛揚¶
　䟦扈之氣嶔﨑厯落之思噌吰鏜鎝之音渾脫瀏灕¶
　之勢此先生本色也(本書尤/侗序)¶
<pb:KR2k0050_WYG_075-125a>¶
溉堂續集(孫枝/蔚撰)¶
　序曰豹人以詩文名天下垂三十年予往見其溉堂¶
　初集古詩非漢魏律非盛中唐則不作其所以似古¶
　人者漸濡陶冶若丹烏之藏物初非出於依傍而後¶
　有既出其溉堂續集示余讀之則自宋以下皆有之¶
　矣衝口而出揺筆而書磅礴奥衍不可窺測然豹人¶
　年五十浮客揚州不能力耕田以自養長年刺促乞¶
　食於江湖傷逝悲來較甚往昔故其詩别有所以為¶
<pb:KR2k0050_WYG_075-125b>¶
　工者而豹人亦不自知也(本書魏/禧序)¶
二曲集(盩厔李/顒撰)¶
　序曰先生㑹粹羣儒之說而折𠂻之以獨見其大要¶
　以尊徳性為本體道問學為工夫兼盡姚江考亭之¶
　㫖可以知其修已立教之大凡矣(本書鄭/重序)¶
應用録一巻(富平惠/靇嗣撰)¶
谷口山房詩集(朝邑李/念慈撰)¶
　序曰屺瞻秦人也自秦之晉南逰江淮所遇山川景¶
<pb:KR2k0050_WYG_075-126a>¶
　物寄興屬懷情隨景移觀其羈旅無&KR0147;不平之作葢¶
　秦風而兼乎吳楚者耶(本書施/閏章序)¶
艾陵文鈔十六巻(涇陽雷/士俊撰)¶
　論曰伯籲一生盡得力於曽子固之文惟論傳二體¶
　獨不學曽論步三蘇傳宗史漢如房兵部傳卓然班¶
　馬名篇如梁子武畫扇記却又似韓(本書周/斯論)¶
艾陵詩鈔二巻(雷士/俊撰)¶
　序曰雷子美才博學生平文章與王巖齊名世稱雷¶
<pb:KR2k0050_WYG_075-126b>¶
　王云間為詩歌有山榛隰苓之意㫖深詞婉本之性¶
　情與世之競浮響趨纎靡者天壤雷子殁員子庸菴¶
　出槖金梓之(本書李/沂序)¶
彌清閣集(郃陽生員史繼/魯妻雷氏撰)¶
　氏聰頴博涉書史工八分書能詩著有彌清閣集暮¶
　年盡焚棄之曰詩文非婦人事播之於人非所宜也¶
　今存其詩二古文一其雁字詩熏風無奈祝融火寒¶
　雁一聲天地清不羡上林𫝊漢信羡他筆筆寫孤貞¶
<pb:KR2k0050_WYG_075-127a>¶
　元宵哭夫詩去年燈火共元宵為我窻前拂翠翹佳¶
　節依然人不見一輪明月冷迢迢文不及詳載然筆¶
　致甚老今之作者鮮能及焉(宰莘退/食録)¶
砭身集五巻(蒲城劉/鳴珂撰)¶
　序曰伯容有志聖賢之道隨處體認心有所得輒付¶
　之楮積久成書五巻其意大約以正心誠意為指歸¶
　而其於天人理欲王霸儒釋朱陸之分辨之極精葢¶
　庶幾乎可以登程朱之堂焉(本書王/修序)¶
<pb:KR2k0050_WYG_075-127b>¶
新増璿璣詩讀法一巻(蒲城劉/玉珂撰)¶
　序曰璿璣圖詩自苻秦迄唐宋元明率以二百餘首¶
　了之啓宗道人因五彩分七圖讀法得詩三千七百¶
　五十二首今因其法求之有退句退字法錯法綜法¶
　有旋讀排讀藏頭連足互排互旋法信手拈來頭頭¶
　皆是又得八千有竒其致可云無窮矣(本書/自序)¶
鈍翁率意稿(郃陽生員/李穆撰)¶
　予得鈍翁遺稿殘編蠧食之餘繙閱再四知其抱負¶
<pb:KR2k0050_WYG_075-128a>¶
　宏偉非特文章之士惜其以諸生老故即其文為之¶
　傳又擇其論古之意髙識快筆發人所未發足為千¶
　秋龜鑑者以附於後庶不負其生平所學云(宰莘退/食録)¶
鶴雪堂詩文集(廣東按察司咸/陽劉元勲撰)¶
宜夏軒雜著(貴州廵撫韓/城劉蔭樞撰)¶
　序曰宜夏軒雜著者黔大中丞劉喬南自居諌垣以¶
　迄撫黔中間數年所為隨事即景徵實寓義之作也¶
　今讀其應制一疏於戎政利害瞭若列掌讀其平北¶
<pb:KR2k0050_WYG_075-128b>¶
　一頌於神功赫濯昭如雲漢宜夏軒之仍其故名有¶
　譽以為憂之戒逰黄巖之三以自責有需以賊事之¶
　悔美漢祖之從善如流傷流俗之守財如命酒泉可¶
　以奪伯倫之頌堂聨足以奪戒石之藴至河渠一記¶
　逺想禹功繫心民瘼公之文乎公之人與道也(本書/孫勷)¶
　(序/)¶
梧垣奏議一巻(劉蔭/樞撰)¶
清逺堂詩集(提督咸陽/殷化行撰)¶
<pb:KR2k0050_WYG_075-129a>¶
　序曰提帥殷熈如平居手不釋巻喜作詩文精於翰¶
　墨攄懷紀事有所撰述多手書之久而成編每一篇¶
　中必有傑思警語自抒胸臆不襲陳言固不屑屑雕¶
　章琢句而佳處直追古人(本書潘/耒序)¶
厯任奏疏四巻(殷化/行撰)¶
　序曰余自濫膺節鉞厯臺灣襄陽寧夏以迄於兹所¶
　任多邊海形勝之疆適有運濟出塞弭盜綏蠻諸役¶
　其間隨事因時有所奏報鞠躬撡翰之頃亦必殫此¶
<pb:KR2k0050_WYG_075-129b>¶
　忠誠加之敬慎言出芻蕘辭又鄙拙徒以嵗月滋久¶
　裒然成帙爰手次其前後庶以自考生平抒竭之梗¶
　槩云爾(本書/自序)¶
思誠録(韓城貢生/賈締芳撰)¶
　序曰締讀書有所感悟或與親友往來之楮筆咸識¶
　之於&KR0125;非曰言之遂當要以備異日之省察云(本書/自序)¶
梧村詩集(溧水知縣咸/陽劉企向撰)¶
艾悔齋遺稿(蒲城雷/亨坤撰)¶
<pb:KR2k0050_WYG_075-130a>¶
　序曰伊嵩才大而思敏卓犖不可一世與二三知己¶
　分韻唱和商畧風雅每一篇出超超雋上(本書李/公門序)¶
白石堂詩集(棲霞知縣韓/城程必昇撰)¶
　序曰程昕之究心詩學積稿成帙俊逸之氣樸人眉¶
　宇字句清新俱自性情發越而天趣在筆墨之外(本/書)¶
　(王㑹/圖序)¶
白石堂文集(程必/昇撰)¶
古愚齋詩稿五巻(蒲城副榜/雷䥵撰)¶
<pb:KR2k0050_WYG_075-130b>¶
　序曰劍華貧酷幾刺骨慷慨悲歌其所為詩率皆以¶
　謫仙之才行工部之法昌黎之竒變玉川之鬼怪兼¶
　而有之矣(本書張/勅典序)¶
古愚齋文集(雷䥵/撰)¶
豐川集二十五巻(鄠縣王/心敬撰)¶
　序曰豐川著書立言悉發宋明大儒所未發余為梓¶
　其書工既竣因志其端云(本書/原序)¶
豐川集續編二十三巻¶
<pb:KR2k0050_WYG_075-131a>¶
又續集五十巻¶
仕學編六巻(歸善知縣咸/寧孫能寛撰)¶
　序曰孫子為三秦名士蚤嵗以選㧞貢成均其仕歸¶
　善也勤撫字慎催科除陋規興學校善政未能縷悉¶
　大抵皆行其所學耳因出其涖任之所著述裒輯成¶
　帙名曰仕學編(本書葉/適序)又篆豐記二巻孫子涖海豐¶
　所著(本書陳/王猷序)¶
崇祀考畧四巻續考畧一巻(能寛/著)¶
<pb:KR2k0050_WYG_075-131b>¶
　序曰孔廟位次各郡邑往往不一孫子因詳考家語¶
　史記暨先儒列傳前後東西一準闕里誌次序並各¶
　綴以封爵事蹟裒成一集(本書王/承烈序)又雍正二年加封¶
　孔子五代王號享祀聖宫復増入從祀先儒一人兩¶
　廡増入從祀先儒二十六人孫子更考據五王諸賢¶
　儒行實依禮部所頒位次續成考畧一巻(本書王/心敬序)¶
　¶
　陜西通志巻七十五¶
