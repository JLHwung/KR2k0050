# -*- mode: mandoku-view; -*-
#+TITLE: 陝西通志
#+DATE: 2015-08-24 22:42:34.672200
#+PROPERTY: ID KR2k0050
#+PROPERTY: BASEEDITION WYG    
#+PROPERTY: JUAN 卷五
<pb:KR2k0050_WYG_005-1a>¶
欽定四庫全書¶
　陜西通志巻五¶
　　建置四¶
唐¶
隋氏改州為郡髙祖受命改郡為州自隋季䘮亂權置¶
州郡倍於開皇大業之間貞觀元年悉令併省始於山¶
河形便分為十道曰闗内道曰山南道開元二十一年¶
又分天下為十五道曰京畿闗内道山南東道山南西¶
<pb:KR2k0050_WYG_005-1b>¶
道(舊唐書/地理志)凡州郡縣無所更置者皆仍隋舊(唐書地理/志  按通)¶
　(典京畿道領京兆華隂馮翊扶風新平等郡闗内道/領延安榆林五原朔方等郡而新舊唐書不分列京)¶
　(畿道仍以闗内道/統諸郡今仍之)¶
關内道　古雍州之境京兆至綏銀等州東距河西抵¶
　隴坂南據終南之山北邊沙漠又開元中以近畿之¶
　州同華岐蒲為四輔(唐六/典)上都初曰京城天寳元年¶
　曰西京至德二載曰中京上元二年復曰西京肅宗¶
　元年曰上都(唐書地/理志)天授二年置鴻宜鼎稷等州制¶
<pb:KR2k0050_WYG_005-2a>¶
　云京兆之地一州獨治事多擁滯宜令雍州管内析¶
　置五州(文苑/英華)¶
京兆府京兆郡　隋京兆郡武德元年改雍州天授元¶
　年改京兆郡其年復舊開元元年改雍州為京兆府¶
　(舊唐書/地理志)京兆郡領縣二十(唐書地理志屬按天祐/中仍以奉先  𨽻同州)唐¶
　京兆即隋大興城(宋敏求/長安志)¶
萬年　周萬年縣隋改大興武德元年復為萬年乾封¶
　元年分置明堂縣理永樂坊長安三年廢天寳七年¶
<pb:KR2k0050_WYG_005-2b>¶
　改為咸寧乾元元年復名萬年(元和/志)¶
長安　乾封元年分置乾封縣理懐真坊長安三年廢¶
　(元和志置按文苑英華作總章/元年析  二縣無元和志異)皇城南大街曰朱雀¶
　街東萬年縣領之西長安縣領之(舊唐書/地理志)城内為京¶
　縣(唐六/典)¶
咸陽　隋廢縣武德二年復分涇陽置初治鮑橋其年¶
　移治杜郵(舊唐書/地理志)武徳二年徙白起堡六年又徙便¶
　橋西北即今縣(宋敏求/長安志)¶
<pb:KR2k0050_WYG_005-3a>¶
興平　隋始平縣天授二年隸稷州大足元年還雍州¶
　景龍四年送金城公主於此因改金城至德二年改¶
　興平縣(舊唐書/地理志)景龍四年改金城移治馬嵬故城復¶
　還故治改為興平尋復為金城今又為興平(括地/志)¶
雲陽　武德元年析置石門縣三年以石門温秀置泉¶
　州貞觀元年州廢省温秀更石門曰雲陽雲陽曰池¶
　陽八年省雲陽更池陽曰雲陽天授二年以雲陽置¶
　鼎州大足元年州廢(唐書地/理志)武德二年移雲陽於縣¶
<pb:KR2k0050_WYG_005-3b>¶
　南十五里治水衝城(寰宇/記)雲陽鎮在涇陽縣北三十¶
　里即舊雲陽縣長街鎮在涇陽縣北五十里即故鼎¶
　州(涇陽/縣志)¶
涇陽　隋縣天授二年𨽻鼎州大足元年還雍州(舊唐/書地)¶
　(理/志)¶
三原　武德四年移治清父南故任城改為池陽六年¶
　又移故所改置華池縣仍分置三原縣屬北泉州貞¶
　觀二年廢三原仍改華池為三原縣屬雍州天授元¶
<pb:KR2k0050_WYG_005-4a>¶
　年改𨽻鼎州大足元年隸京兆府(舊唐書地理志志/按北泉州新唐)¶
　(作泉州清父南雍/大記作清水谷)¶
渭南　武德元年𨽻華州五年還𨽻雍州天授二年析¶
　渭南慶山置鴻門縣以渭南慶山等縣置鴻州尋省¶
　鴻門大足元年州廢開元二十五年更置(唐書地/理志)天¶
　授中於零口置鴻州(渭南/縣志)¶
昭應　隋新豐縣治古新豐城北埀拱二年改為慶山¶
　縣神龍元年復為新豐天寳二年分新豐萬年置會¶
<pb:KR2k0050_WYG_005-4b>¶
　昌縣七載省新豐縣改會昌為昭應治温泉宫北(舊/唐)¶
　(書地/理志)昭應在驪山下慶山在東北(臨潼/縣志)¶
髙陵　隋縣天授二年𨽻鴻州大足元年還雍州(舊唐/志)¶
　武德元年析置鹿苑縣貞觀元年省(唐書地/理志)鹿臺城¶
　在縣南二十五里有果園名鹿苑唐置縣(賈/志)¶
同官　屬宜州貞觀十七年改屬雍州天授二年改屬¶
　宜州大足元年還屬雍州(舊唐書/地理志)¶
富平　隋縣天授二年隸宜州大足元年還𨽻雍州(舊/唐)¶
<pb:KR2k0050_WYG_005-5a>¶
　(書地/理志)開元間徙富平縣於義亭城即舊縣地在今富¶
　平東北十里(賈/志)¶
藍田　武德二年析置白鹿縣三年更曰寧民又析藍¶
　田置玉山縣貞觀三年皆省(唐書地/理志)寧民故城在藍¶
　田西南三十二里玉山故城在縣東四十三里今名¶
　萬金堡(宋敏求/長安志)¶
鄠　京兆郡領鄠縣(唐書地/理志)¶
奉天　文明元年析醴泉置乾寧二年以縣治乾州及¶
<pb:KR2k0050_WYG_005-5b>¶
　覃王出鎮又以畿内之好畤武功盩厔醴泉𨽻之(唐/書)¶
　(地理/志)奉天縣文明元年以管乾陵分醴泉置天授二¶
　年𨽻稷州大足元年還雍州(舊唐書/地理志)唐乾寧二年改¶
　置乾州以在長安西北隅故名(賈/志)¶
好畤　故上宜武德二年析醴泉置好畤貞觀八年廢¶
　上宜入岐陽二十一年省好畤岐陽復置上宜又更¶
　上宜曰好畤(唐書地/理志)好畤武德二年置屬雍州三年¶
　改隸稷州貞觀元年復屬雍州天授二年改隸稷州¶
<pb:KR2k0050_WYG_005-6a>¶
　大足元年還屬雍州(舊唐書/地理志)唐置好畤縣於漠谷東¶
　南今奉天西北六里隋太子莊陵城是(宋敏求/長安志)¶
武功　武德三年以武功置稷州又析始平置扶風縣¶
　貞觀元年州廢省扶風天授二年復置稷州大足元¶
　年州廢(唐書地/理志)武功大足元年屬雍州(舊唐書/地理志)武德¶
　三年置稷州因后稷所封為名貞觀元年廢州以縣¶
　屬京兆(元和/志)¶
醴泉　武德九年析置温秀縣後省醴泉貞觀十年析¶
<pb:KR2k0050_WYG_005-6b>¶
　雲陽咸陽復置(唐書地/理志)天授元年改隸鼎州大足元¶
　年還雍州(舊唐書/地理志)醴泉城在縣北十里即古仲橋城¶
　貞觀十一年置今為泔北鎮温秀嶺在縣東北四十¶
　里武德元年析置温秀縣(賈/志)¶
華原　義寧元年以華原置宜君郡武德元年曰宜州¶
　貞觀十七年州廢以華原隸雍州垂拱二年更華原¶
　曰永安天授二年復置宜州大足元年州廢神龍元¶
　年復永安曰華原天祐二年李茂貞墨制以縣置耀¶
<pb:KR2k0050_WYG_005-7a>¶
　州(唐書地/理志)華原在耀州北五里(馮/志)¶
美原　舊宜州土門縣貞觀十七年廢咸亨二年又置¶
　改為美原縣天授二年又屬宜州大足元年還屬雍¶
　州(舊唐/志)天祐二年李茂貞墨制以縣置鼎州(唐書地/理志)¶
　富平縣東北六十里有美原故城唐改土門為美原¶
　即此(耀州/志)¶
華州華陰郡　上輔義寧元年析京兆郡之鄭華陰置¶
　垂拱二年曰大州神龍元年復故名上元二年又更¶
<pb:KR2k0050_WYG_005-7b>¶
　名大州寳應元年復故名乾寧四年曰興德府光化¶
　三年復為州縣四(唐書地/理志)¶
鄭　開皇四年縣移於廢華州城唐武德四年自州城¶
　移於州東一里興元元年仍移縣於州西三里官路¶
　南(縣道/記)¶
華陰　垂拱元年更名仙掌天授二年析置潼津縣在¶
　闗口後隸虢州聖厯二年来屬長安中省神龍元年¶
　復曰華陰上元二年曰太隂寳應元年復故名(唐書/地理)¶
<pb:KR2k0050_WYG_005-8a>¶
　(志/)潼津故縣令廢為驛(賈志太按寰宇記作寳厯/中改  隂宜以唐志為正)¶
下邽　本隸同州垂拱元年來屬(唐書地理志縣按下/邽在今渭南  北)¶
櫟陽　故萬年隸雍州武德元年更名又析置平陵縣¶
　二年更平陵曰粟邑貞觀八年省天祐三年来屬(唐/書)¶
　(地理/志)貞觀八年廢粟邑併櫟陽天授三年隸鴻州大¶
　足元年還隸雍州(舊唐書/地理志)粟邑廢鎮在櫟陽縣東四¶
　十里石川河東(宋敏求長安志東按櫟/陽在今臨潼縣  北)¶
同州馮翊郡　上輔隋馮翊郡武德元年改為同州天¶
<pb:KR2k0050_WYG_005-8b>¶
　寳元年改馮翊郡乾元元年復為同州(舊唐書/地理志)縣八¶
　(唐書地/理志)¶
馮翊　武德九年析置臨沮縣貞觀九年省(唐書地/理志)¶
朝邑　武德三年析置河濵縣貞觀元年省乾元三年¶
　曰西河隸河中府大厯三年復為朝邑還隸同州(唐/書)¶
　(地理/志)¶
韓城　武德八年徙置西韓州貞觀八年州廢以韓城¶
　来屬天祐二年更名韓原(唐書地/理志)¶
<pb:KR2k0050_WYG_005-9a>¶
郃陽　武徳八年西韓州領郃陽縣貞觀八年廢西韓¶
　州縣還屬同州(舊唐書/地理志)¶
夏陽　武德三年分郃陽置河西縣又於縣置西韓州¶
　貞觀八年廢州以縣屬同州乾元三年改為夏陽(元/和)¶
　(志/)乾元三年隸河中府後復来屬(唐地/理志)夏陽故城在¶
　郃陽縣東南四十里(郃陽/縣志)¶
白水　白水隋縣(舊唐書/地理志)唐馮翊郡白水縣(唐書地/理志)¶
澄城　武德三年析置長寧縣貞觀八年省(唐書地/理志)長¶
<pb:KR2k0050_WYG_005-9b>¶
　寧城在澄城西北四十里長寧河南故址猶存(澄城/縣志)¶
奉先　本屬同州開元四年以縣置橋陵改為奉先縣¶
　屬京兆(元和/志)天祐三年来屬(唐書地/理志)奉先故城在蒲¶
　城縣東三十里今名奉先里(賈/志)¶
商州上洛郡　隋上洛郡武德元年改為商州天寳元¶
　年改上洛郡乾元元年復為商州(舊唐書/地理志)縣六(唐書/地理)¶
　(志府除上津一縣在今湖廣鄖/陽  界餘五縣在陕省境内)¶
上洛　商州上洛郡治上洛縣(唐書地/理志)¶
<pb:KR2k0050_WYG_005-10a>¶
豐陽　豐陽舊治吉川城麟德元年移理豐陽川(舊唐/書地)¶
　(理/志)武德元年自故豐陽川移於商州南百六十里甲¶
　水西五十步麟德元年又移於新理(寰宇記陽按豐/陽即山  縣)¶
洛南　舊治拒陽川顯慶三年移理清川(舊唐書/地理志)¶
商洛　武闗西一百二十里有商城謂故邑城也唐武¶
　德二年移於新所(荆州/記)商洛在商州東八十里(九域/志)¶
乾元　本安業縣萬歳通天元年析豐陽置景龍三年¶
　隸雍州景雲元年來屬乾元元年更名隸京兆尋還¶
<pb:KR2k0050_WYG_005-10b>¶
　屬(唐書地/理志)永泰元年徙治縣西北六十里長慶二年¶
　復徙於縣治光啟二年又徙縣於縣西王峪龍紀元¶
　年復歸舊縣(宋敏求/長安志)唐始分豐陽立安業即鎮安境¶
　(山陽/縣志)¶
鳯翔府扶風郡　上輔本岐州至德元年更郡曰鳯翔¶
　二載復郡故名號西京為府上元二年罷京元年曰¶
　西都未㡬復罷都縣九(唐書地理志年按唐書肅宗/本紀寳應元  以鳯翔為西)¶
　(都唐志元年上/遺寳應二字)武德元年為岐州至德元年改為鳯¶
<pb:KR2k0050_WYG_005-11a>¶
　翔郡乾元元年改鳯翔府(元和/志)¶
天興　本雍縣至德二載曰鳯翔析置天興縣寳應元¶
　年省鳯翔入天興(唐書地/理志)雍縣至德二載分置鳯翔¶
　縣永泰元年廢改雍縣為天興縣(元和/志)至德二載析¶
　置天興縣於城南七里(鳯翔/縣志)¶
岐山　貞觀七年析岐山及上宜置岐陽縣八年省上¶
　宜入岐山永徽五年復置元和三年省(唐書地/理志)岐山¶
　舊縣在今岐山縣龍尾鎮北五里有遺址武德初析¶
<pb:KR2k0050_WYG_005-11b>¶
　置岐陽縣於龍尾坡貞觀八年又移豬泉驛南十里¶
　至德中仍名岐山即今縣(賈/志)¶
扶風　本漢美陽縣地武德二年分岐山縣置圍川縣¶
　屬岐州(按縣以湋水取/名俗訛湋為圍)四年隸稷州貞觀元年廢稷¶
　州以縣屬岐州八年改為扶風(元和/志)武德初置湋川¶
　縣即今治(賈/志)¶
麟遊　隋麟遊郡武德元年改麟州貞觀元年廢州以¶
　縣隸岐州(舊唐書/地理志)縣初治仁壽宫貞觀六年自宫城¶
<pb:KR2k0050_WYG_005-12a>¶
　移於縣理(寰宇/記)¶
普潤　本屬麟州貞觀元年來屬(舊唐書/地理志)普潤在麟遊¶
　縣西一百二十里(賈志北按/在西)¶
寳雞　隋陳倉縣至德二年二月十五日改為鳯翔縣¶
　十八日改為寳雞(舊唐書/地理志)陳倉城在縣東二十里(賈/志)¶
虢　隋縣貞觀八年廢入岐山縣天授二年復分岐山¶
　置虢縣(舊唐書/地理志)故城在寳雞縣東六十里(明一/統志)¶
郿　義寧二年置郿城郡又析置鳯泉武德元年曰郇¶
<pb:KR2k0050_WYG_005-12b>¶
　州三年州廢以郿隸稷州七年来屬貞觀八年省鳯¶
　泉(唐書地/理志)武德三年移縣於郇州(寰宇/記)斜城在渭水¶
　南斜口武德初置郇州城址尚在(賈志俱按唐以前/郿縣  治渭北自)¶
　(唐始移/渭南)¶
盩厔　本隸雍州武德二年析置終南縣貞觀八年省¶
　天寳元年更名宜壽至德二載復故名乾寧中隸乾¶
　州天復元年米屬(唐書地/理志)武德三年屬稷州貞觀二¶
　年還雍州天授二年屬稷州大足元年還雍州(舊唐/書地)¶
<pb:KR2k0050_WYG_005-13a>¶
　(理/志)宜壽城在縣西一里(宋敏求/長安志)武德二年於盩厔故¶
　城置終南縣(雍大/紀)終南故城在盩厔縣東三十里舊¶
　縣谷(賈/志)¶
邠州新平郡　隋新平郡武德元年改為豳州天寳元¶
　年改新平郡乾元元年復為邠州(舊唐書/地理志)縣四(唐書/地理)¶
　(志/)開元十二年以豳字與幽字相涉詔改為邠(元和/志)¶
　長武魏曰淺水貞觀中裁縣而隸於邠(三水/縣志)¶
新平　武德元年屬豳州(元和/志)漆縣唐為新平縣(禹貢/錐指)¶
<pb:KR2k0050_WYG_005-13b>¶
　廣德元年吐蕃焚畧移縣東北三十里職田鎮元和¶
　四年復移舊治隴川堡盖即寰宇記所云隴堡矣(新/平)¶
　(縣志邠按新/平今  州)¶
三水　開皇三年屬邠州唐因之(元和/志)在州東北六十¶
　里(九域/志)¶
永壽　武德二年分新平置神龍三年改屬雍州景龍¶
　元年復屬邠州(舊唐書/地理志)武德二年分新平縣南界於¶
　縣理北三十里永壽原西置永壽縣貞觀二年移於¶
<pb:KR2k0050_WYG_005-14a>¶
　州東南八十里興元元年又移於順義店即縣理是¶
　也(元和/志)武德四年南移於義豐塠(寰宇/記)¶
宜禄　貞觀二年分新平置宜禄縣後魏舊名也淺水¶
　原即縣理所(元和志長按/宜禄今  武)¶
隴州汧陽郡　隋置隴東郡武德元年改隴州天寳元¶
　年改汧陽郡乾元元年復為隴州(舊唐書/地理志)縣三(唐書/地理)¶
　(志/)¶
汧源　隴州汧陽郡治汧源縣(唐/志)漢汧縣唐為汧源縣¶
<pb:KR2k0050_WYG_005-14b>¶
　(禹貢錐指州按汧/源即今隴  治)¶
汧陽　隴州領汧陽縣(唐書地/理志)縣西五里暉河西北有¶
　舊城乃隋唐舊治(汧陽/縣志)¶
吳山　本長蛇義寧二年置貞觀元年更名上元二年¶
　曰華山尋復曰吴山武德元年以南由縣置含州四¶
　年州廢元和三年省入焉(唐書地/理志)貞觀元年治槐衙¶
　堡上元元年移治龍盤城(舊唐書/地理志)吴山縣故城今為¶
　縣頭鎮本漢隃麋縣(隴蜀/餘聞)吳山縣在隴州東南一百¶
<pb:KR2k0050_WYG_005-15a>¶
　二十里(賈/志)¶
鄜州洛交郡　隋上郡武德元年改為鄜州天寳元年¶
　改洛交郡乾元初復為鄜州(舊唐書/地理志)縣五(唐書地/理志)¶
洛交　隋置洛交縣(舊唐/志)唐鄜州洛交郡領洛川縣(唐/書)¶
　(地理/志)¶
三川　鄜州洛交郡領三川縣以華池水黒水洛水三¶
　水㑹同因名(舊唐書/地理志)三川縣西北至州六十里本漢¶
　翟道縣地(元和志六按有三川鎮/在州南  十里即故縣)¶
<pb:KR2k0050_WYG_005-15b>¶
直羅　隋直羅城武德三年分三川洛交二縣於此置¶
　縣因城為名(元和/志)鄜州西百二十里有直羅巡司即¶
　舊直羅縣(鄜州/志)¶
甘泉　武德元年分洛交縣於伏陸城置縣取城為名¶
　天寳元年改為甘泉縣本漢雕隂縣城在今縣南四¶
　十里(元和/志)有甘泉在縣南五里唐改縣名甘泉因此¶
　(甘泉/縣志)¶
坊州中部郡　周天和七年元皇帝作牧鄜州於此置¶
<pb:KR2k0050_WYG_005-16a>¶
　馬坊武德二年分鄜州置坊州以馬坊為名天寳元¶
　年改中部郡乾元元年復為坊州(舊唐書/地理志)坊州武德¶
　二年析鄜州之中部鄜城置縣四(唐書地理志部按/坊州在今中)¶
中部　隋曰内部武德元年屬鄜州二年改中部屬坊¶
　州(舊唐書/地理志)¶
宜君　本隸宜州貞觀十七年州廢縣亦省二十年復¶
　置縣隸雍州永徽二年縣又省龍朔三年析中部同¶
　官復置来屬(唐書地/理志)三年復置宜君縣理古祋祤城¶
<pb:KR2k0050_WYG_005-16b>¶
　北(舊唐書/地理志)¶
昇平　天寳十二載析宜君置寳應元年省後復置(唐/書)¶
　(地理/志)唐分宜君昇平等鄉置以鄉為名東南去宜君¶
　三十五里尋以吐蕃侵破移縣在横林川東(寰宇/記)¶
鄜城　隋縣武德元年屬鄜州二年改屬坊州(舊唐書/地理志)¶
　唐末以縣置翟州(唐書地/理志)鄜城在洛川縣東南七十¶
　里(賈/志)¶
丹州咸寧郡　義寧元年於義川置丹陽郡武德元年¶
<pb:KR2k0050_WYG_005-17a>¶
　改為丹州天寳元年改咸寧郡乾元元年復為丹州¶
　(舊唐書/地理志)縣四(唐書地/理志)永徽二年移於赤石川(元和/志)故¶
　丹州城在宜川縣東北二十九里(寰宇/記)¶
義川　義寧元年於舊城置丹陽郡縣在城内永徽初¶
　移新里(元和/志)¶
雲巖　武德元年析義川置(唐書地/理志)雲巖縣開皇三年¶
　移就廢樂川縣後廢唐初復置於迴城堡咸亨四年¶
　移居庫利川開元三年移於東南百步即理所(寰宇/記)¶
<pb:KR2k0050_WYG_005-17b>¶
　(按雲巖鎭在宜川縣/西北即故雲巖縣)¶
汾川　西南至州七十里大業二年屬延州武德元年¶
　屬丹州(元和/志)隋移土壁堡開皇二十三年移於甘泉¶
　坊即縣理(寰宇/記)¶
咸寧　隋縣治白水川景龍二年移長松川(舊唐書地/理志  按)¶
　(咸寜在宜/川東北)¶
延州延安郡　隋延安郡武德元年改為延州天寳元¶
　年改延安郡乾元元年復為延州(舊唐書/地理志)開元二年¶
<pb:KR2k0050_WYG_005-18a>¶
　為都督府尋罷府為州(元和/志)縣十(唐書地/理志)¶
膚施　隋屬延安郡唐因之(元和/志)魏東夏州治廣武唐¶
　改延州治膚施(通鑑/注)¶
延長　本延安武德二年以縣置北連州并置義鄉齊¶
　明二縣以隸之貞觀二年州廢省二縣入延安來屬¶
　廣德二年更名(唐書地/理志)延安大業末廢貞觀六年又¶
　置移於府北去斤川廣德二年改為延長(元和/志)¶
臨真　武德元年隸東夏州貞觀二年州廢来屬(唐書/地理)¶
<pb:KR2k0050_WYG_005-18b>¶
　(志/)大業二年移就葛雞城武徳三年又移就流川(寰/宇)¶
　(記/)漢定陽縣唐為延州臨真縣(通鑑/注)臨真廢縣在甘¶
　泉縣東一百八十里(賈/志)¶
金明　金明隋廢縣武徳二年置北武州領開逺全義¶
　崇徳永安安義五縣復分膚施置金明縣貞觀二年¶
　廢北武州以開逺等五縣併入金明縣(舊唐書/地理志)金明¶
　故城在延州北五十里(寰宇記永按金明縣在今安/塞縣北  安縣後為永安鎭)¶
豐林　武徳四年僑置雲州及雲中榆林龍泉三縣八¶
<pb:KR2k0050_WYG_005-19a>¶
　年州廢省龍泉入臨真省雲中榆林入豐林(唐書地/理志)¶
　豐林隋末廢武徳元年復置(寰宇/記)豐林鎮即古豐林¶
　縣在膚施東南(膚施縣舊志/  按在縣東)¶
延川　武徳二年招慰稽胡置基州又置義門縣以義¶
　門置南平州三年析綏州之城平置魏平縣四年廢¶
　南平州省義門魏平五年更基州曰北基州貞觀八¶
　年州廢來屬(唐書地/理志)¶
敷政　隋因城縣武德二年移治於金城鎮改為金城¶
<pb:KR2k0050_WYG_005-19b>¶
　縣又於界内置永州領金城洛盤新昌土塠四縣貞¶
　觀四年移永州於洛源縣八年廢洛盤等三縣併入¶
　金城屬延州天寳元年改金城為敷政(舊唐書/地理志)敷政¶
　廢縣在安塞縣西南一百三十里置巡檢司(明一/統志)西¶
　縣堡即敷政縣故基其街舍遺蹟尚存(安塞縣志施/按金志膚)¶
　(縣有樂盤鎮即唐/廢落盤縣故址)¶
延昌　武德二年置北平州貞觀三年廢十年於廢州¶
　置罷交縣天寳元年改名為延昌縣(舊唐書地理志/  按北平州新)¶
<pb:KR2k0050_WYG_005-20a>¶
　(唐志作/北仁州)本漢髙奴地貞觀十年置罷交縣取城北罷¶
　交谷為名(元和/志)延昌縣在今安塞縣北一百三十里¶
　(安塞縣/舊志)¶
延水　武徳二年分延川縣置西和州領安人修文桑¶
　原三縣貞觀二年廢西和州以修文桑原併入安人¶
　屬北基州二十二年改為𢎞風縣神龍元年改為延¶
　水(舊唐書/地理志)延水縣在延川縣東南七十里(延安/府志)¶
門山　隋廢縣武徳三年分汾川縣置治宋斯堡總章¶
<pb:KR2k0050_WYG_005-20b>¶
　二年移治庫利川(舊唐書/地理志)武徳三年隸丹州廣徳二¶
　年來屬(唐書地/理志)門山縣在今縣北一百里門山村有¶
　古城二十餘丈(宜川/縣志)¶
夏州朔方郡　縣三(唐書地/理志)朔方郡隋末為梁師都所¶
　據貞觀二年討平之改為夏州天寳元年改為朔方¶
　郡乾元元年復為夏州(元和/志)貞觀七年於徳静縣置¶
　長州十三年廢長州以徳静長澤二縣來屬(舊唐書/地理志)¶
　榆溪州在衛城西四十里有廢址俗名古城兒(賈志/  按)¶
<pb:KR2k0050_WYG_005-21a>¶
　(明一統志謂夏州即寜夏衛故諸志相沿俱譌今按/通典及元和志夏州東至銀州一百八十里東南至)¶
　(延州四百里又續通典綏州北至夏州二百六十里/以地界考之夏州在今榆林府界内無疑明一統志)¶
　(及諸説/俱謬)¶
朔方　隋巖緑縣貞觀二年改為朔方縣永徽五年分¶
　置寜朔縣長安二年廢開元四年又置九年又廢還¶
　併入朔方(舊唐書地理志懐按朔/方在今榆林府  逺縣)¶
徳静　隋縣貞觀七年屬北開州八年改北開州為化¶
　州十三年廢化州以縣屬夏州(舊唐書/地理志)徳静縣西南¶
<pb:KR2k0050_WYG_005-21b>¶
　至州八十里(元和志逺按徳静/在今懷  縣界)¶
寜朔　武徳六年置南夏州貞觀二年州廢縣省入朔¶
　方五年復置來屬長安二年省開元四年又置九年¶
　省其後又置(唐書地/理志)寜朔縣西北至州一百二十里¶
　(元和志林按寜朔/在今榆  縣界)¶
綏州上郡　本雕陰郡地唐初没梁師都武徳三年以¶
　歸民於延州豐林縣僑置六年徙治延川境七年徙¶
　治魏平貞觀二年師都平歸治上縣天寳元年更郡¶
<pb:KR2k0050_WYG_005-22a>¶
　名縣五(唐書地/理志)唐末蕃㓂侵擾所管五縣並廢(寰宇/記)¶
龍泉　本上縣天寳元年更名(唐書地/理志)唐龍泉縣以龍¶
　泉為名(寰宇/記)龍泉縣在綏州東三里(延安/府志)¶
延福　武徳六年析置北吉州并置歸義洛陽二縣又¶
　析置羅州并置石羅開善萬福三縣又析置匡州并¶
　置安定源泉二縣貞觀二年州縣皆廢(唐書地/理志)延福¶
　縣在吳堡縣城北三十里楊家原唐長慶間置故址¶
　猶存(葭州/志)匡州城在延福縣西北五十里武徳中置¶
<pb:KR2k0050_WYG_005-22b>¶
　(寰宇記縣按延福在今吴堡界為地㡬何寜堪析置/三州七  乎武徳之初梁師都尚未平即葭州亦未)¶
　(歸版圖不過權設州縣虚存/名號是以故蹟多不可考云)¶
綏徳　隋縣武徳二年復置六年又分置雲州領信義¶
　淳義二縣龍州領風鄉義良二縣貞觀二年二州及¶
　縣俱廢地并入綏徳(舊唐書/地理志)後魏分上郡南界丘尼¶
　谷置縣武徳二年移於吐延水北即縣理也(元和志/  按綏)¶
　(德在今/清澗界)¶
城平　隋舊縣武徳三年又置魏平縣屬南平州又置¶
<pb:KR2k0050_WYG_005-23a>¶
　魏州領安故安泉二縣七年又於魏平城中置綏州¶
　并大斌縣貞觀二年廢南平州清州(按清州恐係/魏州之訛)及¶
　魏平安故安泉三縣移綏州治於上縣大斌治於今¶
　所(舊唐書/地理志)寛州名勝志云在綏州廢城平縣内今清¶
　澗縣東三十里有石城故寛州也縣志云即今山後¶
　砦唐初置(賈志三按新舊唐志並無寛州只云/武徳  年置魏州或係唐末改建)¶
大斌　武徳七年徙治魏平城取稽胡懷化文武雜半¶
　以名(唐書地/理志)貞觀二年移治今所(舊唐書地理志徳/按大斌在今綏)¶
<pb:KR2k0050_WYG_005-23b>¶
　(州西/北)¶
銀州銀川郡　隋雕隂郡之儒林縣貞觀二年平梁師¶
　都置銀州(隋舊/名)天寳元年改為銀川郡乾元元年復¶
　為銀州(舊唐書/地理志)貞觀二年析綏州之儒林真鄉置縣¶
　四(唐地/理志)¶
儒林　大業二年廢銀州縣屬雕隂貞觀二年重置銀¶
　州縣又屬焉(元和志脂按儒林/在今米  縣界)¶
眞鄉　周屬銀州唐因之(元和/志)在米脂縣東北一百五¶
<pb:KR2k0050_WYG_005-24a>¶
　十里(延安/府志)唐貞州置於銀州真鄉縣(葭州/志)¶
開光　隋縣貞觀二年屬綏州八年改屬柘州十三年¶
　柘州廢屬銀州(舊唐書/地理志)開光縣大業中廢入真鄉貞¶
　觀二年平梁師都復置(寰宇/記)開光故城在葭州北一¶
　百里(葭州/志)¶
撫寜　隋舊縣貞觀二年屬綏州八年改屬銀州治龍¶
　泉川開元二年移於今所(舊唐書/地理志)撫寜縣在州東南¶
　八十里(寰宇記吴按撫寜今米脂地又延安/府志云  堡縣唐為石州定胡縣地)¶
<pb:KR2k0050_WYG_005-24b>¶
麟州新秦郡　開元十二年析勝州之連谷銀城置十¶
　四年廢天寳元年復置縣三(唐地/理志)天寳元年王嗣忠¶
　奏割勝州連谷銀城兩縣置麟州其年改為新秦郡¶
　乾元元年復為麟州(舊唐書/地理志)麟州在城北六十里本¶
　漢新秦地唐置麟州今在塞外(神木/縣志)¶
新秦　開元二年置七年又置鐵麟縣十四年州廢皆¶
　省天寳元年復置新秦(唐地理志年按唐志云新秦/縣開元二  置至麟州又云)¶
　(開元十二年置或先置縣而後/始置州郡耶否則十字係衍文)¶
<pb:KR2k0050_WYG_005-25a>¶
連谷　貞觀八年置連谷縣屬勝州天寳元年割屬麟¶
　州(元和/志)連谷在神木縣北六十里(馮/志)連谷縣在麟州¶
　北十里(神木/縣志)¶
銀城　貞觀二年置四年隸銀州八年隸勝州(唐/志)舊屬¶
　勝州天寳元年来屬(舊唐書/地理志)銀城縣在城南四十里¶
　本魏石城(神木/縣志)¶
勝州榆林郡　隋置勝州大業為榆林郡武德中復置¶
　勝州天寳元年復為榆林郡乾元元年復為勝州領¶
<pb:KR2k0050_WYG_005-25b>¶
　縣二(舊唐書/地理志)¶
榆林　勝州治榆林縣本漢沙南縣地西近榆林即漢¶
　之榆溪塞因名(元和志東按榆林在/今府谷  北河套中)¶
河濱　隋榆林郡地貞觀三年置雲州於河濱因置河¶
　濱縣四年改為威州八年州廢河濵屬勝州(舊唐書/地理志)¶
　貞觀三年置河濱縣東臨河岸因以為名黄河在縣¶
　東一十五步渡河處名君子津(元和/志)縣在州南一百¶
　九十里(寰宇記東按河濱在/今府谷  北河套中)¶
<pb:KR2k0050_WYG_005-26a>¶
豐州九原郡　隋文帝置後廢貞觀四年以突厥降附¶
　置豐州不領縣二十一年廢入靈州二十二年又改¶
　豐州天寳元年改九原郡乾元元年復為豐州領縣¶
　二(舊唐書/地理志)東南至夏州七百五十里西北至河西城¶
　八十里又廢豐安縣在州東南四十里開皇六年置¶
　鎮麟徳元年改為安豐縣天寳末廢(元和/志)¶
九原　永徽四年於郭下置九原縣又九原本漢之廣¶
　牧舊地(元和志西按漢廣牧在/榆林府  北河套中)¶
<pb:KR2k0050_WYG_005-26b>¶
永豐　隋縣武徳六年省永徽元年復置(舊唐書/地理志)永豐¶
　縣在州西一百十六里本漢臨戌舊地(元和/志)¶
安北都䕶府　本燕然都䕶府龍朔三年曰翰海都督¶
　府總章二年更名開元二年治中受降城十年徙治¶
　豐勝二州之境十二年徙治天徳軍縣二(唐書地/理志)天¶
　徳舊城在西城正東微南一百八十里其處見有兩¶
　城本是永清柵即隋氏大同城舊理去本城約三里¶
　(元和志河按在榆/林府北  北岸)¶
<pb:KR2k0050_WYG_005-27a>¶
隂山　天寳元年置(唐書地理志北按隂山/縣在榆林府  河北岸)¶
通濟　安北大都䕶府領通濟縣(唐書地理志北按通/濟在榆林府  河北)¶
　(岸/)¶
宥州　調露元年於靈夏南境以降突厥置魯麗含塞¶
　依契州謂之六胡州長安四年併為匡長二州神龍¶
　三年置蘭池都督府分六州為縣開元十年復置魯¶
　麗契塞四州十八年復置匡長二州二十六年置宥¶
　州及延恩等縣其後僑治經畧軍至德二載更郡曰¶
<pb:KR2k0050_WYG_005-27b>¶
　懷徳乾元元年復故名寳應後廢元和九年於經畧¶
　軍復置距故州東北三百五十里十五年徙治長澤¶
　為吐蕃所破長慶四年復置縣二(唐書地/理志)廢宥州在¶
　鹽州東北三百里在夏州西北三百里(元和志今按/宥州在  靖)¶
　(邊北河/套中)¶
延恩　開元二十六年以故匡州地置又以故塞門縣¶
　地置懐徳縣以故蘭州之長泉縣地置歸仁縣寳應¶
　後皆省元和九年復置延恩(唐書地/理志)¶
<pb:KR2k0050_WYG_005-28a>¶
長澤　本𨽻夏州貞觀七年置長州十三年州廢𨽻夏¶
　州元和十五年來屬(唐書地/理志)長澤縣東北至州一百¶
　二十里(元和志縣按長澤在今靖邉界/又定邉  唐爲鹽州五原郡地)¶
中受降城　三受降城景雲三年張仁愿所置也先是¶
　朔方軍與突厥以河爲界仁愿取漠南地於河北築¶
　三受降城以拂雲祠爲中城與東西兩城相去各四¶
　百餘里又中受降城本秦九原郡地(元和/志)宋祈曰中¶
　城南直朔方(通鑑/注)中城在廢夏州北八百里(禹貢錐/指  按)¶
<pb:KR2k0050_WYG_005-28b>¶
　(中城在榆林/府北河北岸)¶
西受降城　在豐州西北八十里漢朔方郡臨河縣故¶
　理處開元初為河水所壞十年總管張説於故城東¶
　别置新城(元和志西按東受降/城在山  大同界)西城在豐州北黄河¶
　外八十里(通鑑/注)¶
大同城　自十賁故城十里至寜逺鎮又五十里至安¶
　樂戍其東壖有古大同城今大同城故永濟柵也(唐/書)¶
　(地理志去按唐大同城在中受降城西二百二十/里西南  永清柵五里在今榆林府西北河北岸)¶
<pb:KR2k0050_WYG_005-29a>¶
金州漢隂郡　屬山南東道隋西城郡武徳元年改為¶
　金州天寳元年改為安康郡至徳二載改為漢南郡¶
　(按新唐志/作漢隂郡)乾元元年復為金州領六縣(舊唐書地理/志  按山南)¶
　(東道治襄州領州府十七惟/金州一州隸陜西故不録)¶
西城　州所理(舊唐書地理志州/按西城今興安)¶
洵陽　漢縣名武徳元年置洵州又分洵陽置洵城驢¶
　川二縣七年廢洵州三縣屬金州貞觀二年省驢川¶
　八年省洵城併入洵陽(舊唐書/地理志)驢川縣旬陽縣西三¶
<pb:KR2k0050_WYG_005-29b>¶
　十里與閭川水相近即今閭川舖(洵陽縣舊志閭按/驢川縣一作  川)¶
淯陽　本黄土天寳元年更名大厯六年省入漢隂永¶
　貞元年復置(唐地理志陽按淯/陽在今洵  縣)¶
石泉　聖厯元年曰武安神龍元年復故名大厯六年¶
　省入漢隂永貞元年復置(唐地/理志)大厯六年以户口散¶
　落併入漢隂永貞元年姜公輔於舊所復立(寰宇/記)姜¶
　公輔於州西九十里石泉壩更置石泉縣(興安/州志)¶
漢隂　安康縣武徳元年置西安州立寜都廣徳二年¶
<pb:KR2k0050_WYG_005-30a>¶
　改西安州為直州州廢省寜都廣徳二縣入安康至¶
　徳二年改為漢隂縣(舊唐書/地理志)紫陽唐漢隂縣地(雍勝/畧)¶
　寧都故城在漢隂縣東南七十里(漢隂縣舊志郁按/新唐志作寧)¶
平利　武徳元年以故吉安置大厯六年省入西城長¶
　慶初復置(唐書地/理志)武徳元年於上㢘城置平利縣八¶
　年又移於古聲口戍南聲水之東黄洋之北即縣治¶
　也(寰宇/記)平利縣舊基在縣東一百三十里女媧山之¶
　東(馬志屬按以上/六縣  金州)¶
<pb:KR2k0050_WYG_005-30b>¶
豐利　魏分錫縣置武徳元年屬上州貞觀十年州廢¶
　屬均州(舊唐/志)豐利城在平利縣東北一百七十里(平/利)¶
　(縣舊/志)¶
山南西道　山南道古荆梁二州之域唐金梁洋鳯興¶
　等州東接荆楚西抵隴蜀南控大江北據商華之南¶
　(唐六/典)太宗元年分山南道開元二十一年分山南東¶
　西道(唐地/理志)山南西道治漢中(鄭樵/通志)¶
興元府漢中郡　隋漢川郡武徳元年置梁州開元十¶
<pb:KR2k0050_WYG_005-31a>¶
　三年改褒州二十年又為梁州天寳元年改漢中郡¶
　乾元元年復為梁州興元元年升興元府領縣五(舊/唐)¶
　(書地/理志)開元十三年以梁涼聲相近更名褒州(唐書地/理志)¶
南鄭　梁州興元府南鄭縣州所理(舊唐書/地理志)¶
褒城　義寜三年改為褒中貞觀三年復為褒城(舊唐/書地)¶
　(理志西按有黒水廢縣在縣西北馬道西百里天復/二年  川將王宗播攻興元破黑水堡城砦即此)¶
城固　武徳二年更名唐固三年析置白雲縣九年省¶
　貞觀二年復故名(唐書地/理志)白雲縣在縣東北三十里¶
<pb:KR2k0050_WYG_005-31b>¶
　白雲山(城固/縣志)¶
西　武徳二年以縣置褒州析利州之綿谷置金牛縣¶
　八年州廢二縣來屬寳厯元年省金牛縣入焉(唐書/地理)¶
　(志/)金牛縣漢褒縣地開元十八年自褒城縣西四十¶
　里故縣移就白土店置即縣治南臨東漢水西臨陳¶
　平水(寰宇/記)白土店即金牛鎮今為驛在寧羌州東北¶
　七十里(禹貢錐指西按西縣/在今沔縣  四十里)¶
三泉　武徳四年分綿谷縣置南安州領三泉嘉牟二¶
<pb:KR2k0050_WYG_005-32a>¶
　縣八年廢南安州及嘉牟縣以三泉屬利州天寳元¶
　年改屬梁州移治沙溪之東(舊唐書/地理志)天寳元年自縣¶
　西南一百二十里故縣移理於嘉陵江東一里闗城¶
　倉陌沙水西即縣理(寰宇記縣三泉在今寧羌州西/北嘉牟  在州南入四川境)¶
洋州洋川郡　隋漢川郡西鄉縣武徳元年割梁州三¶
　縣置洋州天寳元年改為洋川郡乾元元年復為洋¶
　州(洋州/舊志)武徳元年析梁州之西鄉黄金興勢置天寳¶
　十五載徙治興道縣四¶
<pb:KR2k0050_WYG_005-32b>¶
興道　隋興勢縣貞觀二十三年改為興道(舊唐書/地理志)洋¶
　州在古洋州今西鄉境天寳初徙治於今洋縣即興¶
　道故城(禹貢/錐指)興道廢縣在洋州城東門内(明一/統志)¶
西鄉　武徳四年析置洋源縣寳厯元年省(唐書地/理志)武¶
　徳元年復於西鄉立洋州復移理興道以縣屬焉(元/和)¶
　(志/)洋源縣在西鄉縣南二十里(馬/志)¶
黄金　黃金縣隋治巴嶺鎮貞觀三年移於今治(舊唐/書地)¶
　(理/志)廣徳後因羌亂權移於蚌湍元和以後仍移舊理¶
<pb:KR2k0050_WYG_005-33a>¶
　(寰宇/記)縣西南至洋州一百三十里(元和志洋按賈志/云在今  縣東八)¶
　(十里黄/金谷)¶
真符　本華陽開元十八年析興道置天寳三載省八¶
　載復置因鑿山得玉冊更名隸京兆府十一載來屬¶
　(唐地/理志)本安陽縣地初置於棃園北以去州偏逺移縣¶
　就桑坪店北(寰宇/記)眞符縣在洋縣東六十里(賈/志)¶
鳯州河池郡　武德元年改為鳯州天寳元年復為河¶
　池郡乾元元年復為鳯州(舊唐書/地理志)縣三(唐書地理志/  按兩當河)¶
<pb:KR2k0050_WYG_005-33b>¶
　(池二縣在/鞏昌界)¶
梁泉　州郡治武徳元年析置黄花縣寳厯元年省(唐/書)¶
　(地理志德按舊唐/志作武  四年置)黄花故城在鳯州北六十里本漢¶
　故道縣地梁泉縣之梁道鄉也其東有黄花川故名¶
　(寰宇/記)¶
興州順政郡　隋順政郡武徳元年改為興州天寳元¶
　年改為順政郡乾元元年復置興州(舊唐書/地理志)領縣二¶
　(唐地理志省按/修城縣唐)¶
<pb:KR2k0050_WYG_005-34a>¶
順政　武徳元年復置興州治順政縣本漢沮縣地(元/和)¶
　(志/)今畧陽縣治武興故城唐為興州順政縣(禹貢/錐指)¶
長舉　隋長舉縣本治槃頭城貞觀二年移於今所(舊/唐)¶
　(書地/理志)鳴水縣長慶元年省入(唐書地/理志)長舉廢縣先在¶
　沔州北八十二里貞觀二年移治在州西一百二十¶
　里(元一/統志)¶
　　右唐録道三府四州二十郡二十二縣暨城一百二¶
　　十其中更有置而復廢廢而復置而仍廢者不在¶
<pb:KR2k0050_WYG_005-34b>¶
　　此數蓋唐於闗中為畿内地髙祖崛興權置既多¶
　　武后偽立紛更彌甚故較隋氏郡縣更為過之今¶
　　合新舊唐書兼採元和諸志一代建置斯為偹矣¶
五代¶
唐自僖宗以來日益割裂五代世亂文字不完時有廢¶
省不可考究其詳其可見者具之如譜又州縣凡唐故¶
而廢於五代若五代所置而見於後及縣之割隸後因¶
之者皆列以備職方之考(職方考而按唐書地理志不/録方鎮  五代史録之然軍)¶
<pb:KR2k0050_WYG_005-35a>¶
　(主兵戎非職方所掌也今非/廢州府而特置之軍不録)¶
京兆府　唐上都昭宗遷洛廢為祐國軍梁初改京兆¶
　府曰大安唐復為西京晉廢為晉昌軍漢改曰永興¶
　周因之(職方/考)梁開平元年復京兆府為雍州(五代史/梁本紀)¶
　唐同光元年復以大安府為西京京兆府(通/鑑)漢府名¶
　仍舊(遊城南紀注隸按書地理志京兆郡領縣二十/五代割五縣  耀州凢未經改割者悉仍唐舊)¶
大年　梁開平中改大年後唐同光元年復故(寰宇/記)¶
大安　梁改大安縣後唐復舊(續通/典)¶
<pb:KR2k0050_WYG_005-35b>¶
咸陽　興平　涇陽　昭應　髙陵　藍田　□(以上/七縣)¶
　(悉仍/唐舊)¶
好畤　乾寧中割屬威勝軍後唐天成三年還屬京兆¶
　府(寰宇/記)同光中隸鳯翔府長興元年還隸京兆(馬志/  按)¶
　(好畤在/今乾州)¶
武功　同光中割屬鳯翔長興元年却還京兆(寰宇/記)後¶
　晉置武功郡後周復為縣(武功/縣志)¶
醴泉　乾寧中割屬乾州同光中還屬京兆(寰宇/記)梁乾¶
<pb:KR2k0050_WYG_005-36a>¶
　化中以醴泉隸威勝軍後唐同光二年隸京兆(縣/志)¶
奉先　梁以京兆之奉先屬同州唐以奉先還隸京兆¶
　(通/考)周屬京兆府(西安/府志)¶
乾祐　商州乾元漢改曰乾祐割隸京兆(職方/考)漢乾祐¶
　二年又以年號名縣屬京兆(寰宇/記)乾祐縣在鎮安縣¶
　北七十里漢乾祐二年置(馮志縣按即/今舊  闗)¶
三水　晉屬晉昌軍後唐及漢俱屬京兆府(三水/縣志)¶
永壽　唐乾寜中割屬威勝軍後唐同光中改屬京兆¶
<pb:KR2k0050_WYG_005-36b>¶
　府(寰宇/記)¶
乾州　李茂貞以京兆奉天縣置乾州領縣一梁為威¶
　勝軍(通/考)同光中屬鳯翔府(寰宇/記)梁改威勝軍後唐復¶
　為乾州(乾州/志)¶
奉天　乾州李茂貞置治奉天(職方/考)¶
耀州　唐末李茂貞以京兆華原縣置耀州領縣一梁¶
　改崇州後唐復為耀州以京兆之富平三原雲陽同¶
　州之同官美原五縣來屬(通/考)李茂貞以華原置茂州¶
<pb:KR2k0050_WYG_005-37a>¶
　尋改耀州(通鑑/注)¶
華原　耀州李茂貞置治華原縣(職方/考)¶
雲陽　唐京兆郡領雲陽縣(唐地/理志)後唐同光中割屬耀¶
　州在州南七十里(寰宇/記)¶
三原　後唐割屬耀州在州南五十里(寰宇/記)¶
同官　故屬京兆府(職方/考)梁開平二年改屬同州後唐¶
　同光元年屬耀州(宋敏求長安志六按同/官在州北少東  十里)¶
富平　五代梁屬耀州(明一/統志)後唐自雍州隸耀州(耀州/志)¶
<pb:KR2k0050_WYG_005-37b>¶
美原　故屬同州李茂貞嘗置鼎州而治之梁改為裕¶
　州後不見其廢時同光三年割隸耀州(職方/考)美原梁¶
　改裕州後唐廢裕州以美原屬同州又改屬耀州(通/考)¶
華州　五代俱有(職方/考)唐同光元年為鎮國軍周顯徳¶
　元年降為州(寰宇/記)¶
鄭　華隂　下邽　櫟陽(縣按以上四/  俱仍唐舊)¶
渭南　顯徳三年自京兆割隸華州(寰宇/記)¶
同州　五代俱有(職方/考)¶
<pb:KR2k0050_WYG_005-38a>¶
馮翊　同州儒學東馮翊廢縣為五代邑治(同州志今/按馮翊)¶
　(同/州)¶
朝邑　大厯初屬同州五代仍舊(明一/統志)¶
韓城　梁以韓城隸河中府唐以韓城還隸同州(通/考)¶
郃陽　梁以郃陽屬河中府唐以郃陽還隸(通/考)梁割屬¶
　河中府天成元年復故(寰宇/記)¶
澄城　梁割屬河中府後唐同光初復舊(寰宇/記)¶
夏陽　白水(縣按以上二/  俱仍唐舊)¶
<pb:KR2k0050_WYG_005-38b>¶
商州　五代俱有(職方/考)開平三年商州軍亂(五代史/梁本紀)¶
上洛　豐陽　商洛(縣按以上三/  皆仍唐舊)¶
洛南　故屬華州周割隸商州(職方/考)¶
岐州鳯翔府　昭宗景福元年李茂貞攻興元取其地¶
　詔以茂貞為鳯翔兼山南西道節度使茂貞於是盡¶
　有鳯翔興洋十五州之地(唐書昭/宗本紀)岐為鳯翔唐晉漢¶
　周俱有(職方/考)乾祐元年蜀改鳯翔曰岐陽軍(通/鑑)¶
天興　岐山　扶風　麟遊　普潤　寳雞　虢　郿¶
<pb:KR2k0050_WYG_005-39a>¶
　(縣按以上八/  皆仍唐舊)¶
盩厔　唐同光元年割屬鳯翔(寰宇/記)梁開平中隸大安¶
　府後唐隸京兆府後晉天福元年隸鳯翔北漢仍隸¶
　鳯翔(鳯翔/縣志)¶
邠州　五代俱有岐為静難軍晉罷軍(職方/考)李茂貞開¶
　平已後邠鄜坊入於梁(五代史李/茂貞傳)¶
新平　三水　宜祿(縣按以上三/  俱仍唐舊)¶
隴州　岐唐晉漢周俱有(職方/考)通正元年王建遣王宗¶
<pb:KR2k0050_WYG_005-39b>¶
　綰攻岐取隴州(五代史/蜀世家)¶
汧源　汧陽　吳山(縣按以上三/  俱仍唐舊)¶
鄜州　岐五代俱有(職方/考)梁開平三年劉知俊克鄜州¶
　(五代史梁本紀鄜按唐鄜領縣五/後唐又割坊州  城來屬領縣六)¶
洛交　洛川　三川　直羅　甘泉(縣按以上五/  俱仍唐舊)¶
鄜城　在鄜州東南一百二十里唐末李茂貞建為翟¶
　州梁開平三年改曰禧州又改縣曰昭化後唐同光¶
　元年復曰鄜城屬鄜州(寰宇記川按鄜/城在洛  東南)¶
<pb:KR2k0050_WYG_005-40a>¶
坊州　岐五代俱有(職方/考)梁開平三年劉知俊克坊州¶
　(五代史梁本紀隷按唐坊州領縣/四後唐割鄜城  鄜州領縣三)¶
中部　宜君　昇平(縣按以上三/  皆仍唐舊)¶
丹州　岐五代俱有咸寧縣周廢(職方/考)髙萬興降梁梁¶
　取鄜坊丹延(五代史髙萬興傳寧按唐丹/州領縣四周廢咸  領縣三)¶
義川　雲巖　汾川(縣按以上三/  俱仍唐舊)¶
延州　岐五代俱有(職方/考)延州有東西二城其中限以¶
　深澗(薛/史)開平二年延州髙萬興叛於岐(五代史梁本/紀  按唐延)¶
<pb:KR2k0050_WYG_005-40b>¶
　(州領縣十五代時/省延昌領縣九)¶
膚施　臨真　金明　豐林　延川　敷政　延水¶
　門山(縣按以上八/  俱仍唐舊)¶
延長　唐武徳二年移於濯筋川西南後唐天成三年¶
　遭大水移就舊縣北一百步緑坡置(寰宇/記)¶
夏州　五代有(職方/考)唐末拓跋思㳟鎮夏州世有夏銀¶
　綏宥之地(通考領按唐/夏州  三縣)¶
朔方　静徳　寧朔(縣按以上三/  皆仍唐舊)¶
<pb:KR2k0050_WYG_005-41a>¶
綏州　五代有(職方考五按唐/綏州領  縣)¶
龍泉　延福　綏徳　城平　大斌(縣按以上五/  皆仍唐舊)¶
銀州　五代有(職方考四按唐/銀州領  縣)¶
儒林　真鄉　開光　撫寜(縣按以上四/  皆仍唐舊)¶
宥州　五代有(職方考長宥/州僑治  澤)¶
長澤　(按長澤縣/仍唐舊)¶
麟州　唐晉漢周北漢俱有(職方/考)廣順四年北漢麟州¶
　刺史舉城降(通/鑑)周顯徳二年移壘小堡(元一統志領/按唐麟州)¶
<pb:KR2k0050_WYG_005-41b>¶
　(三/縣)¶
新秦　連谷　銀城(按以上三/縣皆仍唐)¶
府州　唐莊宗時折從阮招回紇歸國詔以府谷縣建¶
　府州以契丹侵擾移州於留得人堡即今州理漢髙¶
　祖升府州為永安軍(寰宇/記)府州領府谷一縣後唐以¶
　麟州東北河濱地置(通鑑/注)¶
府谷　本河西府谷鎮後唐天祐七年升鎮為府谷縣¶
　八年升建府州(續通/典)唐末置府谷鎮屬麟州(通/考)¶
<pb:KR2k0050_WYG_005-42a>¶
金州　故屬山東南道唐末入於蜀晉髙祖置懐徳軍¶
　尋罷(職方考六按唐/金州領  縣)¶
西城　洵陽　淯陽　石泉　漢隂　平利(按以上六/縣皆仍唐)¶
　(舊/)¶
豐利　(按唐屬均州/五代仍舊)¶
興州興元府　蜀為山南西道唐有尋屬後蜀(職方/考)李¶
　茂貞被梁圍興元遂入於蜀(五代史李/茂貞傳)王蜀改興元¶
　府為天義軍後復故(通考領按梁/州唐  五縣)¶
<pb:KR2k0050_WYG_005-42b>¶
南鄭　襃城　城固　西　三泉(按以上五縣/皆仍唐舊)¶
源州　蜀有唐有尋屬後蜀(職方/考)李思敬以洋州降於¶
　王建(編遺/録)蜀避知祥諱改洋州為源州(寰宇記領按/唐洋州  四)¶
　(縣/)¶
興道　西鄉　黄金　真符(按以上四縣/皆仍唐舊)¶
鳯州　岐蜀唐晉漢周俱有(職方/考)李茂貞開平已後鳯¶
　州入於蜀(五代史李/茂貞傳)後蜀廣政十二年遣孫漢昭攻¶
　下鳯州悉有王衍故地十八年周世宗伐蜀秦鳯復¶
<pb:KR2k0050_WYG_005-43a>¶
　入於周(五代史後蜀世家/  按鳯州領縣一)¶
梁泉　(按梁泉縣/仍唐舊)¶
興州　屬蜀唐有尋屬後蜀(職方/考)¶
順政　長舉(按以上二/縣仍唐舊)¶
　　右五代録府三州二十三縣一百一十二夫五十¶
　　餘年間國更五姓力疲於戰攻故制闕於經理闗¶
　　中州縣大抵多沿唐舊少所建革而歐史職方一¶
　　考尤極簡畧今所編次悉依唐書地理志以縣係¶
<pb:KR2k0050_WYG_005-43b>¶
　　州其有改革則分注之庶㡬傳之宋代有所稽考¶
宋¶
五季迭興㝢縣分裂興國五年天下既一至道三年分¶
為十五路元豐又析為二十三曰京西南曰永興曰秦¶
鳯曰河東曰利州大抵宋有天下州郡沿革無大增省¶
(宋史地/理志)宋為陜西路及河東路内夏銀綏鹽諸郡為西¶
夏所據慶厯初分陜西縁邊為秦鳯鄜延路熙寜五年¶
為永興等路紹興初置川陜等路富平之敗陜西五路¶
<pb:KR2k0050_WYG_005-44a>¶
俱陷於金(通/考)¶
永興路　有二京兆(除河中府/在山西界)州十五延同華耀邠鄜¶
　商坊丹(除陜解等六州在/河南山西省界)軍一保安其後延州改府¶
　又增銀州醴州及綏徳軍(宋史地/理志)¶
京兆府京兆郡　宣和二年詔永興軍守臣等銜不用¶
　軍額稱京兆府縣十三(宋史地理志醴按/武功後改隸  州)¶
長安　梁改大安後唐復舊宋因之(續文獻/通考)¶
樊川　舊萬年縣宣和七年改(宋史地理志縣按/樊川今咸寜)¶
<pb:KR2k0050_WYG_005-44b>¶
□　　唐宋俱屬京兆府(西安/府志)¶
藍田　唐屬京兆府宋因之(馮/志)¶
咸陽　唐屬京兆郡宋仍舊(明一/統志)¶
涇陽　宋京兆府領涇陽縣(宋史地/理志)¶
櫟陽　宋京兆府領櫟陽縣(宋史地理志七按櫟陽/在臨潼東北  十里)¶
髙陵　唐屬雍州宋屬永興軍(馮/志)¶
興平　唐興平縣宋因之(西安/府志)¶
臨潼　縣西至府五十里大中祥符八年避玉清昭應¶
<pb:KR2k0050_WYG_005-45a>¶
　宫名改縣曰臨潼(宋敏求/長安志)¶
醴泉　後唐同光二年以醴泉隸京兆政和八年改隸¶
　醴州(醴泉/縣志)¶
乾祐　漢乾祐縣宋因之(續通/考)舊縣在鎮安縣北八十¶
　里(賈/志)¶
清平軍　本鳯翔府盩厔縣清平鎭大觀元年升為軍¶
　隸京兆府清平軍使兼知終南縣事縣一(宋史地/理志)¶
終南　大觀元年置終南縣(宋史地/理志)終南故城在盩厔¶
<pb:KR2k0050_WYG_005-45b>¶
　縣東三十里即漢盩厔城也(馬/志)¶
商州上洛郡　領縣五(宋史地理志廣按/除上津在湖  界)紹興二年守¶
　臣以商虢降劉豫六年邵隆收復十二年金人求商¶
　州乃割商秦之半存上津豐陽三十一年王彥復商¶
　州(通/考)¶
上洛　商州治上洛(通/考)¶
商洛　商州領商洛縣(宋史地理志州按/商洛在今商  東)¶
洛南　隋洛南縣宋因之屬商州上洛郡(馮/志)紹興三年¶
<pb:KR2k0050_WYG_005-46a>¶
　割商秦之半畀金商之半即洛南地也(雒南/縣志)¶
豐陽　本屬商州紹興四年改屬金州(宋史地/理志)紹興中¶
　割商秦之半畀金以鶻嶺為界止存豐陽(通鑑/注)¶
同州馮翊郡　領縣六(宋史地/理志)永興路建炎元年沒於¶
　金(通/考)¶
澄城　後唐屬同州宋仍舊(續通/考)¶
朝邑　唐朝邑宋仍舊(續通/考)¶
郃陽　熙寧四年省夏陽為鎮入焉(宋史地/理志)¶
<pb:KR2k0050_WYG_005-46b>¶
白水　唐省入奉先縣宋復置(續通/考)¶
韓城　元祐二年置(宋史地/理志)¶
華州華隂郡　領縣五(宋史地/理志)建炎元年沒於金(通/考)¶
鄭　華州治鄭縣(通/考)¶
下邽　宋華州領下邽縣(通考南按下邽/在渭  縣北)¶
蒲城　唐奉先縣開寳四年改建隆中自京兆隸同州¶
　天禧三年自同州來隸(宋史地/理志)開寳四年改同州奉¶
　先為蒲城縣(隆平/集)¶
<pb:KR2k0050_WYG_005-47a>¶
華隂　宋華州領華陰縣(宋史地/理志)在華州東六十五里¶
　太華山在縣南八里(雍/録)¶
渭南　熙寧六年省為鎮入鄭元豐元年復為縣舊自¶
　京兆府來隸(宋地/理志)¶
耀州華原郡　領縣六(宋史地/理志)太平興國初改耀州為¶
　武徳軍元祐三年復為耀州(雍大/記)¶
華原　耀州治華原有祋祤城(通/考)¶
富平　梁屬耀州宋仍舊(續通/考)¶
<pb:KR2k0050_WYG_005-47b>¶
三原　宋時三原縣治在今縣治東北三十里張家里¶
　遺址尚存(林洪博三原/改隸西安記)¶
雲陽　宋華原郡領雲陽縣(宋史地理志屬按續通典/謂雲陽縣宋  京兆悮)¶
同官　五代唐屬耀州宋仍舊(續通/考)¶
美原　宋美原屬耀州(通鑑/注)¶
邠州新平郡　屬永興軍路紹興後沒於金縣五(通考/  按)¶
　(除定平縣/屬西省)¶
新平　邠州治新平縣(通考今按新/平即  邠州)¶
<pb:KR2k0050_WYG_005-48a>¶
宜禄　邠州領宜禄縣有長武城(通志長按宜禄/即今  武縣)¶
三水　本淳化縣地宋淳化十四年析置(續通/考)¶
淳化　淳化四年升耀州黎園鎮為縣宣和元年自耀¶
　州來隸(宋/志)宋太宗改元淳化立縣之始即以為名(淳/化)¶
　(縣/志)¶
醴州　本京兆奉天縣舊置乾州熙寜五年廢以奉天¶
　還隸府政和七年復以縣為州更名曰醴八年割屬¶
　環慶路縣五(宋史地/理志)¶
<pb:KR2k0050_WYG_005-48b>¶
奉天　乾州治奉天(通/考)熙寧三年廢州以縣屬永興軍¶
　(宋敏求/長安志)¶
永壽　乾徳三年省邠州來隸熙寜五年廢乾州永壽¶
　𨽻邠州政和八年來𨽻(宋史地/理志)¶
武功　縣本屬京兆府政和八年割屬醴州(宋史地/理志)¶
醴泉　縣本屬京兆府政和八年割屬醴州(宋史地/理志)¶
好畤　熙寧五年廢乾州以好畤縣隸鳯翔政和八年¶
　又以好畤隸醴州(宋史地/理志)宋好畤即上宜在乾州西¶
<pb:KR2k0050_WYG_005-49a>¶
　北三十五里(寰宇/記)¶
延安府延安郡　本延州元祐四年升為府舊置鄜延¶
　路統延鄜丹坊保安四州一軍其後増置綏徳軍又¶
　置銀州凡五州二軍銀州尋廢縣七(宋史地/理志)延州城¶
　舊在延水東慶厯五年改卜水西(元一/統志)哲宗自延安¶
　郡王升儲升延州為延安府(揮麈/前録)¶
膚施　熙寜五年省豐林縣為鎮金明縣為砦並入焉¶
　(宋史地/理志)延安府治膚施縣(通/考)¶
<pb:KR2k0050_WYG_005-49b>¶
延川　熙寧八年省延木縣為鎮入焉(宋史地/理志)¶
延長　唐屬延州宋屬延安府(賈/志)¶
門山　延安府領門山縣(宋史地/理志)¶
臨真　宋臨真縣在甘泉縣東一百八十里今為鎮(甘/泉)¶
　(縣/志)¶
敷政　延安府領敷政縣(宋史地/理志)敷政在安塞縣西一¶
　百二十里(賈/志)¶
甘泉　唐屬鄜州宋屬延安(續通/考)¶
<pb:KR2k0050_WYG_005-50a>¶
鄜州洛交郡　屬永興軍路建炎三年没於金領縣五¶
　(通考止按唐鄜州領洛交等五縣至金尚存而宋志/鄜州  領宜川一縣並無洛交等縣且宜川原屬丹)¶
　(州從未割隸鄜州明係宋/史遺簡今據通考補正)¶
洛交　鄜州治洛交縣(通考今按洛/交即  州治)¶
洛川　宋鄜州領洛川縣(通/考)隋屬鄜州唐宋皆仍舊(明/一)¶
　(統/志)¶
三川　唐為三川縣宋因之明改三川驛(馬志在按三/川縣  鄜州)¶
　(西南六/十里)¶
<pb:KR2k0050_WYG_005-50b>¶
直羅　宋鄜州領直羅縣(通考西按直羅縣在/鄜州  一百二十里)¶
鄜城　宋鄜州領鄜城縣(通/考)康定二年即鄜城縣置康¶
　定軍(九域志東按鄜城縣在/洛川縣  南七十里)¶
坊州中部郡　坊州領縣二(宋史地/理志)宋屬永興軍建炎¶
　後沒於金(通/志)¶
中部　坊州治中部縣(通/考)唐中部縣宋仍舊(賈/志)¶
宜君　熙寧元年省昇平縣為鎮入焉(宋史地/理志)¶
丹州咸寧郡　宋屬永興軍路領縣三(通考巖按有汾/川雲  二縣尋)¶
<pb:KR2k0050_WYG_005-51a>¶
　(廢領縣一又宋志前永興軍領州十五原有丹州後/乃不列州名惟以丹州所治之宜川縣屬鄜州亦史)¶
　(有脱悮今據/通考改正)¶
宜川　後魏義川縣太平興國中改名以鄜州廢咸寧¶
　縣入焉熙寜三年省汾川縣七年省雲巖縣為鎮入¶
　焉(宋/志)宋丹州治宜川縣(通/考)¶
保安軍　本延州永安鎮太平興國二年建為軍屬永¶
　興路建炎四年没於金(宋史地理志今按保安/軍不領縣即  保安縣)¶
綏徳軍　唐綏州熙寜三年收復廢為城隸延州在州¶
<pb:KR2k0050_WYG_005-51b>¶
　東北三十里元符二年改為軍(宋史地理志縣按宋/綏徳軍不領  所領)¶
　(城砦中有米脂砦元豐四年為米脂城即今米脂縣/地又有清澗城宋史种世衡傳言延州東北二百里)¶
　(有故寛州請因廢壘而興之城/成賜名青澗即今青澗縣地)¶
銀州　銀州銀川郡領四縣五代以來為西夏所有元¶
　豐四年收復五年即永樂小川築新城距故銀州二¶
　十五里旋被西人陷没崇寜四年收復仍為銀州五¶
　年廢為銀川城(宋史地/理志)¶
秦鳯路　府一鳯翔州十二隴鳯(宋史地理志俱按餘/秦涇等十州  屬西)¶
<pb:KR2k0050_WYG_005-52a>¶
　(省/)¶
鳯翔府扶風郡　領縣九(宋地/理志)¶
天興　鳯翔府治天興縣(通/考)¶
岐山　宋鳯翔府領岐山縣(宋史地/理志)¶
扶風　唐扶風宋仍舊(明一/統志)¶
盩厔　大觀元年以盩厔縣清平鎮置軍(宋史地理志/  按析縣東)¶
　(界置軍盩厔/仍屬鳯翔)¶
郿　唐屬鳯翔府宋因之(明一/統志)¶
<pb:KR2k0050_WYG_005-52b>¶
寳雞　唐寳雞縣屬鳯翔府宋仍舊(賈/志)¶
虢　鳯翔府領虢縣(宋史地理志縣按虢/縣在今寳雞  東)¶
麟遊　唐屬鳯翔府宋仍舊(明一/統志)¶
普潤　宋鳯翔府領普潤縣(宋史地理志西按普/潤在今麟遊  北)¶
隴州汧陽縣　屬秦鳯路紹興後没於金領縣四(通/考)¶
汧源　汧源縣唐宋為州附郭(明一/統志)¶
汧陽　汧陽舊縣在今縣西八十里後周於馬牢故城¶
　置宋移於此(明一/統志)今縣西五里暉河西北有舊城乃¶
<pb:KR2k0050_WYG_005-53a>¶
　唐宋舊治(汧陽/縣治)¶
呉山　隴州領吳山縣(宋史地理志百按吴山縣/在州東南一  二十里)¶
隴安　開寳元年詔隴州置隴安縣(隆平/集)本南由鎮古¶
　南由縣地開寳二年割汧陽縣四鄉於隴州界置隴¶
　安縣從轉運使李守信之奏也(寰宇/記)隴安在州東南¶
　八十里(九域志西按在州南百里/吴山縣  以上屬隴州)¶
長武　屬涇州咸平四年升長武鎮為縣五年省為砦¶
　大觀二年復為縣(宋史地/理志)咸平四年以涇州長武鎮¶
<pb:KR2k0050_WYG_005-53b>¶
　為縣仍隸涇州(隆平/集)¶
利州路　南渡後府三興元(除隆慶同慶二/府在今四川界)州十二金¶
　洋沔鳯(除利閬八州/在四川界)軍二大安(除天水軍/在秦州界)建炎後分¶
　利州為東西路興元金洋大安為東路治興元鳯興¶
　為西路治興州乾道四年合為一路淳熙二年復分¶
　(宋史地/理志)¶
興元府梁州漢中郡　興元府領縣四南渡後復增縣¶
　一(宋史地/理志)¶
<pb:KR2k0050_WYG_005-54a>¶
南鄭　興元府治南鄭縣(通/考)¶
城固　崇寧三年縣尉柴炳移於今治舊縣城在今城¶
　固縣西十八里(漢中/府志)¶
襃城　宋嘉祐中徙治於山河堰北(九域/志)唐建縣於打¶
　鐘壩村宋徙山河堰(漢中/府志)¶
西　至道三年割隸大安軍三年還隸(宋/志)本屬興元府¶
　宋平蜀以縣當衝要直屬朝廷(縣道/記)¶
廉水　紹興四年析南鄭縣置以廉水為名(宋史地/理志)紹¶
<pb:KR2k0050_WYG_005-54b>¶
　興四年宇文介奏於南鄭縣南路石幢脩置廉水縣¶
　以便民輸納(宋書宇/文介傳)宋興元路領廉水縣後廢廉水¶
　入南鄭(元/志)廉水縣在漢中府南五十里紹定中廢(賈/志)¶
　(漢按在/  水南)¶
洋州洋川郡　宋屬利州路領縣三(通/考)蜀改源州宋復¶
　故(洋縣/志)¶
興道　洋州治興道縣(通/考)興道縣在洋縣東門内(馮/志)¶
西鄉　洋州領西鄉縣(宋史地/理志)宋建於蒿坪山之陽未¶
<pb:KR2k0050_WYG_005-55a>¶
　有城池(漢中府志端按續通/考西鄉宋  平中廢)¶
真符　真符廢縣在洋縣東十里其治舊在桑坪店北¶
　宋末廢(明一/統志)黄金縣乾徳四年併入真符仍移縣就¶
　廢黄金縣(輿地/紀勝)¶
沔州順政郡　本興州紹興十四年為利州路治開禧¶
　三年吳曦僭改開徳府曦平改沔州縣二(宋史地/理志)¶
順政　開禧三年改為畧陽(宋史地/理志)沔州治順政縣(通/考)¶
　(今按順政/  畧賜縣)¶
<pb:KR2k0050_WYG_005-55b>¶
長舉　宋沔州領長舉縣(宋史地理志一按長舉/在畧陽縣西  百里)¶
大安軍　本三泉縣屬興元府乾徳三年平蜀以縣直¶
　屬京師至道二年建為大安軍三年軍廢縣仍屬京¶
　紹興三年復升軍南渡後復置三泉縣隸軍(宋史地/理志)¶
　至道三年建三泉縣為大安軍以西縣隸焉(隆平/集)唐¶
　三泉縣移治嘉陵江東一里即宋故大安軍也今在¶
　寧羌州西北金牛驛西六十里(禹貢錐指三按錐指/又云紹興  年改建)¶
　(大安軍於今沔縣界即今/沔縣西南九十里大安驛)¶
<pb:KR2k0050_WYG_005-56a>¶
金州安康郡　宋隸京西南路惟此一州未没於金建¶
　炎四年屬利州六年復隸京西南路十三年復隸利¶
　州路領縣五(宋史地/理志)¶
西城　金州治西城縣(通/考)西城在興安州城西四里(馮/志)¶
漢隂　紹興二年遷治新店以舊縣為鎮嘉定三年升¶
　滶口鎮為縣(宋史地/理志)舊治在石泉界漢江之南皇祐¶
　四年沒於漢水紹興初徙治新店即今治也(漢陰/縣志)¶
洵陽　乾徳四年廢淯陽縣入焉(宋史地/理志)¶
<pb:KR2k0050_WYG_005-56b>¶
石泉　石泉縣宋仍唐舊(續通/典)¶
平利　熙寧六年省為鎮入西城元祐復(宋史地/理志)宋以¶
　平利為鎮尋復置縣隸雲安郡後仍屬金州(興安/州志)¶
鳯州河安郡　舊屬秦鳯路紹興十四年來隸縣三(宋/史)¶
　(地理志在按兩當河/池二縣  今鞏昌界)¶
梁泉　宋鳯州治梁泉縣(通考縣按梁泉在/今鳯  東一里)¶
麟州新秦郡　屬河東路乾徳初移治吳兒堡縣一(宋/史)¶
　(地理/志)靖康元年京城受圍割麟府豐三州與夏人(通/考)¶
<pb:KR2k0050_WYG_005-57a>¶
　有楊家城在神木縣西北四十里即麟州也(延安/府志)麟¶
　州在神木北六十里(神木縣志河按麟州/在神木北  套中)¶
新秦　政和四年廢銀城連谷二縣入焉(宋史地/理志)¶
府州榮河郡　屬河東路本永安軍政和五年賜郡名¶
　榮河舊置麟府路縣一(宋史地/理志)¶
府谷　府州治府谷縣(宋史地/理志)¶
豐州寧豐郡　慶厯元年元昊攻陷州地嘉祐七年以¶
　府州蘿泊川掌地復建為州政和五年賜郡名寜豐¶
<pb:KR2k0050_WYG_005-57b>¶
　(宋史地/理志)豐川南至府州一百十五里西南至麟州一¶
　百四十里領寨二(九域/志)靖康初入夏(通考按豐州在中/府谷東北河套)¶
晉寧軍　屬河東路本西界葭蘆砦元豐五年收復六¶
　年併吳堡砦隸石州元祐四年以葭蘆給賜夏人紹¶
　聖四年收復元符二年以葭蘆砦為晉寧軍大觀三¶
　年以石州定胡來隸(宋史地理志西按晉寧軍所領/二縣俱在山  界惟定胡縣領)¶
　(呉砦即今/吴堡縣)¶
夏州　太平興國五年李繼捧來朝得州四夏銀綏宥¶
<pb:KR2k0050_WYG_005-58a>¶
　縣八雍熙元年復以四州授繼捧自後不復領職方¶
　(宋史地/理志)西夏河南之州曰夏州(宋史西夏傳尚按繼/遷來朝四州  領八)¶
　(縣則夏宥等州應復領縣但/沿革未詳夏州今榆林府)¶
宥州　西夏河南之州曰宥州鹽州(宋史西夏傳治按/宥州自唐寄  長)¶
　(澤縣在今靖邊縣界元昊約張子奭/留於宥州即此又定邊縣古鹽州地)¶
雲内州　本中受降城地遼初改雲内州有永濟柵拂¶
　雲堆縣二(遼/志)靖康元年夏人渡河取雲内(宋史西夏/傳  按雲)¶
　(内州在今榆林/府北河北岸)¶
<pb:KR2k0050_WYG_005-58b>¶
柔服　唐中受降城本漢九原地遼置雲内州領柔服¶
　縣(明一/統志)¶
寜人　秦漢九原縣地(明一/統志)¶
天徳軍　本中受降城開元中置天安軍於大同川乾¶
　元中改天徳移永濟柵今治是也遼太祖平党項遂¶
　破天徳軍(遼/志)靖康元年夏人渡河取天徳(宋史西夏/傳  按天)¶
　(徳軍在榆林府/西北河北岸)¶
東勝州　唐勝州遼太祖神冊元年破振武軍勝州之¶
<pb:KR2k0050_WYG_005-59a>¶
　民皆趨河東州廢晉割代北來獻復置統縣二(遼史/地理)¶
　(志尚按遼東勝州即唐勝州舊/地  在河西岸今府谷東北)¶
榆林　唐勝州治榆林縣後廢遼復置(明一/統志)¶
河濱　隋榆林縣地唐析置此縣後廢遼復置屬東勝¶
　州(明一/統志)¶
金肅州　重熙十二年伐西夏置(金史地/理志)靖康元年夏¶
　人由金肅渡河取天徳軍(宋史西/夏傳)有金宿城在府谷¶
　縣木瓜園北寨外(延綏志谷按金宿即金肅/也在府  縣北河套中)¶
<pb:KR2k0050_WYG_005-59b>¶
落思城　帝征西夏經落思城大掠而還(元史太祖本/紀  按落思)¶
　(城在榆林府/西北河套中)¶
　　右宋録路三府三州二十郡二十軍六縣暨城九¶
　　十四夫宋都東京則陜為外路開國之初夏銀綏¶
　　宥已不領職方南渡之後永興秦鳯亦咸非版籍¶
　　所存者惟利州兩路陜之東南半壁而已今即宋¶
　　史所載合南北終始而詳其制其地有入於夏遼¶
　　而可考者亦並附見焉¶
<pb:KR2k0050_WYG_005-60a>¶
金¶
金壤地封疆包東勝接西夏逾黄河復西厯葭州及米¶
脂界又循渭至大散闗並出入京兆絡商州南與宋為¶
表裏(金地/理志)天㑹九年以陜西賜齊十五年齊廢天眷元¶
年以陜西地歸宋三年復取之(厯代紀/事年表)¶
京兆府路　宋為永興軍路皇統二年省併陜西六路¶
　為四曰京兆曰鄜延(除慶原熙秦/二路在西省)府一郡四(金史地/理志)¶
　金分陜西為五路京兆為東路(馮/志)¶
<pb:KR2k0050_WYG_005-60b>¶
京兆府　宋京兆郡永興軍皇統二年置總管府縣十¶
　二(金史地/理志)宋屬永興軍路建炎二年金圍長安城陷¶
　三年張浚復取旋復失(通/考)¶
長安　倚郭(金/志)後唐長安金因之(馮/志)¶
咸寜　倚郭本萬年後更名泰和四年廢尋復(金史地/理志)¶
　咸寧縣大定二十一年改名(清類天/文書)後唐咸寜宋改¶
　樊川金復為咸寧(西安府志即按金志咸寜/有乾祐鎮  故乾祐縣)¶
興平　唐興平縣金仍舊(續通/考)¶
<pb:KR2k0050_WYG_005-61a>¶
涇陽　金屬京兆府(賈/志)¶
臨潼　宋臨潼縣金仍舊(續通/考)¶
藍田　唐屬京兆府金因之(西安/府志)¶
雲陽　金京兆府領雲陽縣(金史地理志北按雲陽/在涇陽縣西  二十里)¶
髙陵　宋屬永興軍金屬京兆府(馮/志)¶
終南　宋清平軍(金史地理志厔按宋清平軍領終南/縣故城在盩  縣東三十里金廢軍)¶
櫟陽　金京兆府領櫟陽縣(金史地/理志)¶
鄠　宋屬京兆金仍舊(續通/考)¶
<pb:KR2k0050_WYG_005-61b>¶
咸陽　唐屬京兆金因之(西安/府志)¶
乾州　宋嘗改為醴州天徳三年復縣四(金史地/理志)¶
奉天　乾州治奉天縣(金史地/理志)¶
醴泉　宋隸醴州金屬乾州(續通/考)¶
武亭　本武功大定二十九年以嫌顯宗諱更(金史地/理志)¶
　武功金改武亭(續通/考)¶
好畤　金乾州領好畤縣(金史地理志州按/好畤在今乾)¶
同州　宋馮翊郡縣六(金史地/理志)宋屬永興路建炎元年¶
<pb:KR2k0050_WYG_005-62a>¶
　没於金改屬陜西京兆路(通/考)¶
馮翊　倚郭(金史地/理志)¶
朝邑　左馮翊之東南踰三十里有縣曰朝邑(金趙/抃記)唐¶
　朝邑金仍舊(續通/考)¶
白水　宋復置屬同州金因之(馮/志)¶
郃陽　貞祐三年以縣隸楨州(金史地/理志)¶
澄城　唐屬同州金仍舊(續通/考)¶
韓城　貞祐三年升為楨州以郃陽縣隸焉(金史地/理志)¶
<pb:KR2k0050_WYG_005-62b>¶
耀州　耀州領縣四(金史地/理志)宋屬永興路建炎四年没¶
　於金金隸陜西京兆府路(通/考)¶
華原　金耀州治華原縣(金史地/理志)¶
同官　後唐屬耀州金仍舊(續通/考)¶
美原　金省富平入美原縣(富平/縣志)¶
三原　後唐屬耀州金仍舊(續通/典)¶
華州　宋華隂郡治鄭國初因之縣五(金史地/理志)宋屬永¶
　興軍建炎元年没於金改屬陜西京兆路(通/考)¶
<pb:KR2k0050_WYG_005-63a>¶
鄭　金華州治鄭縣(金史地/理志)¶
華陰　宋華陰金仍舊(續通/考)¶
下邽　金華州領下邽縣(金史地/理志)¶
蒲城　天禧四年改隸華州金因之(蒲城/縣志)¶
渭南　宋省後復置金仍舊(續通/考)¶
商州　宋上洛郡貞祐四年改隸陜州興定二年復來¶
　屬元光二年改隸河南路縣二(金史地/理志)宋紹興十二¶
　年金求商州乃割商秦之半(通/考)¶
<pb:KR2k0050_WYG_005-63b>¶
上洛　金商州治上洛縣商洛豐陽皆舊為縣貞元二¶
　年廢為鎮(金史地/理志)¶
洛南　宋洛南金仍舊(續通/考)¶
鳯翔路　府二(除平涼/在西省)防禦二(除秦川/在西省)刺郡二(俱在西/省  金)¶
　(史地/理志)¶
鳯翔府　宋扶風郡皇統二年升為府縣九(金史地/理志)¶
鳯翔　倚郭舊名天興縣大定十九年更(金史地/理志)金大¶
　定中以天興縣與慶衍殿字音相同改為鳯翔(鳯翔/縣志)¶
<pb:KR2k0050_WYG_005-64a>¶
寳雞　金鳯翔府領寳雞縣(金史地/理志)¶
虢　金鳯翔府領虢縣(金史地理志雞按/虢縣在今寳  東)¶
郿　貞祐四年屬恒州後又屬京兆府路(郿縣/志)¶
盩厔　貞祐元年隸京兆府(雍大/記)四年升為恒州以郿¶
　縣隸焉(金史地理志/按恒州尋廢)¶
扶風　國初作扶興(金史地理志鳳/按後仍為扶)¶
岐山　金屬鳯翔府(續通/考)¶
普潤　鳯翔府領普潤縣(金史地理志遊按/普潤在今麟  界)¶
<pb:KR2k0050_WYG_005-64b>¶
麟遊　唐屬鳯翔宋金並仍舊(馮/志)¶
隴州　宋汧陽郡海陵時隸熈秦路大定二十七年來¶
　屬縣三(金史地理志/  増一縣)¶
汧陽　倚郭(金史地理志汧按唐宋隴州俱治/汧源惟金治  陽似自金徙治)¶
汧源　金隴州領汧源縣有吳山鎮(金史地/理志)¶
隴安　太和八年以隴安寨升(金史地理志為按隴安/本宋縣或廢  寨金復)¶
　(置/耳)¶
呉山　大定二十七年増吳山鎮為縣(續通考志按吴/山縣金  未載)¶
<pb:KR2k0050_WYG_005-65a>¶
　(今増/入)¶
鄜延路　府一領節鎮一刺郡四(金史地/理志)¶
延安府　宋延安郡皇統二年置彰武軍總管府縣七¶
　(金史地/理志)¶
膚施　延安府治膚施縣(金史地/理志)¶
延川　宋屬延安府金仍舊(賈/志)¶
延長　延長古髙奴地大定二十二年勘定延長縣治¶
　西北依山隴東南為平城(金張廷楨/築城記)大定時縣令董¶
<pb:KR2k0050_WYG_005-65b>¶
　成務築延長城移建縣治(延長/縣志)¶
臨真　金延安府領臨真縣(金史地/理志)唐臨真縣在州東¶
　南一百十里金因之(九域志八按在甘/泉東百  十里)¶
甘泉　宋屬延安府金仍舊(明一/統志)¶
敷政　金延安府領敷政縣(金史地理志縣按敷/政在今安塞  西南)¶
門山　金延安府領門山縣(金史地理志川按門/山縣在今宜  界)¶
丹州　金丹州領縣一(金史地/理志)¶
宜川　宋宜川縣金屬丹州(明一/統志)¶
<pb:KR2k0050_WYG_005-66a>¶
保安州　宋保安軍大定二十二年升為州縣一(金史/地理)¶
　(志/)¶
保安　大定十一年以保安軍置(金史地/理志)¶
綏徳州　宋綏徳軍大定二十二年升為州縣一清澗¶
　(金史地/理志)宋綏徳軍金為州領八縣(元史地理志領按/金志綏徳州  縣)¶
　(一元志作領八縣考八縣中多宋時/堡砦或金末置為縣今據元志補入)¶
綏徳　金綏徳州領綏徳縣(元史地理志軍按宋改綏/徳城為綏徳  元復併綏)¶
　(徳縣入本州金之綏/徳或即州附郭縣)¶
<pb:KR2k0050_WYG_005-66b>¶
清澗　本宋清澗城大定二十二年升(金史地/理志)金綏徳¶
　州領清澗縣(元史地理志但按元史惟此一/縣與金志合  清澗元作青澗)¶
米脂　金綏徳州領米脂縣(元史地/理志)¶
綏平　金綏徳州領綏平縣(元史地理志東按宋綏徳/軍領綏平砦  至綏徳八)¶
　(十里或金/因砦置縣)¶
懐寧　金綏徳州領懷寜縣(元史地理志東按宋綏徳/軍領懷寜砦  至軍四十)¶
　(里/)¶
定戎　金綏徳州領定戎縣(金史地理志城按宋志綏/徳軍領克戎  東至軍六)¶
<pb:KR2k0050_WYG_005-67a>¶
　(十里或即/金定戎地)¶
義合　金綏徳州領義合縣(元史地/理志)義合廢縣在綏徳¶
　州東北五十里今為驛(延安/府志)¶
嗣武　金綏徳州領嗣武縣(元史地理志南按宋綏徳/軍領嗣武砦  至米脂三)¶
　(十/里)¶
鄜州　宋洛交郡國初因之縣四(金史地/理志)¶
洛交　倚郭(金史地/理志)¶
直羅　唐直羅縣金因之(九域志鄜按直/羅在今  州西)¶
<pb:KR2k0050_WYG_005-67b>¶
鄜城　康定二年即鄜城縣置康定軍今因之(九域/志)¶
洛川　宋洛川金仍舊(續通/考)¶
坊州　宋中部郡縣二(金史地/理志)宋屬永興軍路建炎後¶
　没於金金隸陜西鄜延路(通/考)¶
中部　坊州治中部縣(金史地/理志)唐中部縣金仍舊(續通/考)¶
宜君　唐宜君屬坊州金仍舊(續通/考)¶
邠州　宋新平郡靖難軍國初因之縣五(金史地/理志)宋屬¶
　永興路金隸慶原路(通/考)¶
<pb:KR2k0050_WYG_005-68a>¶
新平　倚郭(金史地理志州按/新平即今邠)¶
淳化　宋屬邠州金因之(賈/志)¶
宜祿　金邠州領宜祿縣(金史地/理志)¶
永夀　宋𨽻醴州(金史地/理志)宋屬醴州金屬邠州(續通/考)¶
三水　唐屬邠州金因之(西安府志邠按以/上五縣屬  州)¶
長武　金涇州領長武縣(金史地/理志)¶
葭州　本晉寧軍貞元中𨽻汾州大定二十二年升爲¶
　晉寧州二十四年更今名興定二年改𨽻延安府(金/史)¶
<pb:KR2k0050_WYG_005-68b>¶
　(地理/志)葭州金初為夏人所踐皇統三年復立軍治後¶
　為州正大三年改屬鄜延路(元一/統志)舊州址在州南二¶
　百步(馬志據按金志葭州不領/縣今  元一統志補縣五)¶
通秦　金正大三年葭州領通秦縣至元六年省入州¶
　(元一/統志)通秦寨在葭州北少西五十里(延安/府志)在雙山堡¶
　南一百里(延綏志古按葭州志云州西北百里/碑記云  定西州也或金宋間置)¶
彌川　金正大三年葭州領彌川縣至元六年併入州¶
　(元一/統志)彌川故砦在葭州北一百四十里(延安/府志)¶
<pb:KR2k0050_WYG_005-69a>¶
太和　金葭州領太和縣至元六年併入神木(元一/統志)有¶
　舊縣城在神木縣西南五十里即太和寨也(延安/府志)¶
建寜　金末葭州領建寧縣本宋銀城縣地至元六年¶
　併入府谷(元一/統志)建寧堡在府谷西北七十里(葭州/舊志)¶
呉堡　葭州金正大三年領呉堡縣本呉堡寨(元一/統志)元¶
　豐五年置呉堡砦金改為呉堡縣(延安府志在按宋/志有麟州  神木)¶
　(北元一統志云/麟州金陷西夏)¶
豐州　屬西京路豐州天徳軍遼嘗更名應天尋復金¶
<pb:KR2k0050_WYG_005-69b>¶
　因之(金史地/理志)¶
富民　在古豐州境本漢臨戎縣地(明一統志邊按富/民在今定  縣北)¶
　(河套/中)¶
雲内州　屬西京路領縣二(金史地理志地按雲内州/本中受降城  在今榆林)¶
　(府北河/北岸)¶
柔服　金雲内州舊領柔服縣(元史地/理志)寧人舊縣大定¶
　後廢為鎮(金地/理志)¶
雲川　本曷董鎮後升為裕民縣皇統九年復廢大統¶
<pb:KR2k0050_WYG_005-70a>¶
　二十九年復升更為今名(金史地/理志)¶
　　右金録路三府二州十五縣八十有三夫金取陜¶
　　地始而畀齊旋復歸宋繼復取之其地北包東勝¶
　　西抵大散南絡商州與宋相為表裏惟金商漢中¶
　　之地終非其有宋史所謂以鶻嶺為界也至於省¶
　　郡併州漸歸簡要後世亦多因之云¶
元¶
唐以前以郡領縣而已元則有路府州縣四等大率以¶
<pb:KR2k0050_WYG_005-70b>¶
路領府府領州州領縣(元史地/理志)¶
陜西行中書省　路四(除脱思麻/路在四川)府五(除鞏平臨慶/四府在西省)州¶
　二十七屬州十二(除涇州等二十六/州在西省四川)中統三年立陜¶
　西四川行省治京兆至元二十三年改為陜西等處¶
　行中書省(元史地/理志)¶
奉元路　至元十六年改京兆為安西路皇慶元年改¶
　安西為奉元路領縣十一州五(元史地/理志)¶
咸寧　金咸寧縣元仍舊(明一/統志)天祐初韓建築新城後¶
<pb:KR2k0050_WYG_005-71a>¶
　為奉元路治(咸寜/縣志)¶
長安　後唐長安縣元仍舊(明一/統志)金屬京兆元屬奉元¶
　路(西安/府志)¶
咸陽　元省入興平尋復置(續通/考)¶
興平　唐興平縣元仍舊(明一/統志)元屬奉先路(馮/志)¶
臨潼　至元四年省安西路櫟陽縣入臨潼(元史世/祖本紀)¶
藍田　元屬奉元路(馮/志)¶
涇陽　至元二年併入髙陵縣三年復立(元史地/理志)至元¶
<pb:KR2k0050_WYG_005-71b>¶
　十四年以雲陽縣併入涇陽(馮/志)¶
髙陵　元屬奉元路(西安/府志)¶
□縣　元屬奉元路(西安/府志)¶
盩厔　至元初併終南入盩厔又廢恒州以盩厔隸安¶
　西路(元史地/理志)¶
郿　舊為郿州添置柿林縣至元元年省郿州為郿縣¶
　廢柿林(元地/理志)元初為郿州隸平涼府至元中廢州為¶
　縣屬安西路(郿縣/志)柿林廢縣在縣東四十里元時置¶
<pb:KR2k0050_WYG_005-72a>¶
　郿州遺址猶存(馬/志)¶
同州　宋定國軍元仍為同州領縣五(元史地/理志)至元六¶
　年省馮翊縣併同州隸安西路(同州/志)¶
朝邑　元同州領朝邑縣(元史地/理志)元屬安西路(西安/府志)¶
白水　宋復置元仍舊(續通/考)古城在縣南五里今名南¶
　寨堡元同僉陸大用築(賈/志)¶
郃陽　元初屬楨州後仍舊(明一/統志)¶
澄城　後唐屬同州元仍舊(續通/考)¶
<pb:KR2k0050_WYG_005-72b>¶
韓城　唐宋為韓城縣金曰楨州至元元年州廢二年¶
　再立六年州又廢止設縣(元史地/理志)韓故城在薛封土¶
　嶺下天文志云至元二年復置楨州兼管韓城郃陽¶
　據此韓之舊城升為楨州土嶺為韓又建一城故今¶
　有遺跡也(韓城/縣志)¶
華州　領三縣(元史地/理志)鄭縣元始省入州(郡國/記)至元十¶
　二年復華州鄭縣(元史世祖本紀但按本紀似/鄭縣廢而尋復  志未載)¶
華隂　唐改太陰宋元仍舊(續通/考)¶
<pb:KR2k0050_WYG_005-73a>¶
蒲城　元中統初省至元二年復置(華隂/縣志)¶
渭南　元省下邽縣入渭南名曰併管下邽(渭南/縣志)¶
耀州　元至元元年併華原縣入州又併美原入富平¶
　領三縣(元/志)輝州古耀州也(綱目/集覽)元改耀州為輝州𨽻¶
　奉元路(三原/縣志)¶
三原　三原縣治南有城在清河南元至元時自東原¶
　下舊縣徙此其城蓋徙時築也(馬理修/新城記)至元二十四¶
　年徙三原縣於龍橋鎮即今縣治(三原/縣志)¶
<pb:KR2k0050_WYG_005-73b>¶
富平　至元元年併美原入富平(元史地/理志)金省富平入¶
　美原元復富平又以美原入之(富平/縣志)¶
同官　五代唐屬耀州元仍舊(續通/考)¶
乾州　宋醴州金復改乾州至元元年併奉天縣入州¶
　五年復置奉天省好畤入焉又割永壽來屬後又改¶
　奉天為醴泉領三縣(元史地理志奉按元本有醴泉/縣元志云改  天為醴泉疑悮)¶
醴泉　金隸乾州元因之(醴泉/縣志)¶
武功　金改武亭縣元復武功屬乾州(續通/考)¶
<pb:KR2k0050_WYG_005-74a>¶
永壽　宋金屬邠州至元十五年徙縣治於麻亭(元史/地理)¶
　(志/)宋隸邠州今屬乾州(元單鵠/學記)¶
商州　領一縣(元史地/理志)宋屬永興軍路元屬安西路(明/一)¶
　(統/志)¶
洛南　乾祐縣至元丙子改為乾祐巡檢司至壬辰仍¶
　復縣於舊地甲午裁革(雍大/記)山陽古豐陽也碑記大¶
　元商州豐陽縣後遭兵燹廢(新建縣/治記)¶
延安路　金鄜延路元改延安路領縣八州三(元史地/理志)¶
<pb:KR2k0050_WYG_005-74b>¶
　延州城舊在延水東宋改卜水西即今路城(元一/統志)¶
膚施　元延安路治膚施縣(元史地/理志)¶
甘泉　臨真縣至元二年併入甘泉(元一/統志)¶
宜川　至元六年併丹州入宜川縣屬延安路(元一/統志)元¶
　省門山縣入宜川(賈/志)¶
延長　廣徳初改延長元仍舊(續通/考)¶
延川　元延安路領延川(元史地/理志)¶
安定　本宋舊堡元壬子年升為安定縣至元元年析¶
<pb:KR2k0050_WYG_005-75a>¶
　置丹頭縣四年併丹頭入本縣(元史地/理志)在今安定縣¶
　東宋安定堡元升為縣(賈/志)丹頭城在縣東六十里後¶
　廢為鎮(安定縣/舊志)¶
安塞　本金舊堡壬子年升為縣(元史地/理志)元省敷政縣¶
　合為一(安塞/縣志)¶
保安　金為保安州至元六年降為縣(元史地/理志)¶
鄜州　舊領四縣元至元四年併鄜城入洛川又併洛¶
　交直羅入州六年廢坊州以中部宜君二縣來屬領¶
<pb:KR2k0050_WYG_005-75b>¶
　三縣(元史地/理志)¶
洛川　本漢鄜縣地金元皆仍舊(續通/考)¶
中部　元廢坊州以縣屬鄜州(續通/考)坊州在中部西南¶
　元省入中部縣(馮/志)¶
宜君　元廢坊州以縣屬鄜州(續通/考)¶
綏徳州　宋為綏徳軍金為州至元四年併義合綏徳¶
　入本州領二縣(元史地/理志)¶
清澗　歸附後併綏平入懐寜至元四年併懐寜入清¶
<pb:KR2k0050_WYG_005-76a>¶
　澗(元史地/理志)元屬綏徳州又改隸延安路(清澗/縣志)¶
米脂　歸附後併嗣武入米脂至元四年又併定戎入¶
　米脂(元史地/理志)宋置米脂城金升為縣元以嗣武克戌¶
　二縣省入(續通/考)榆林衛元為米脂縣地(禹貢/錐指)¶
葭州　金葭州元至元六年併通秦彌川葭蘆入州領¶
　三縣(元史地/理志)¶
神木　元初立雲州於麟州之神木寨至元六年廢州¶
　為縣又併太和入神木(元史地/理志)雲州故城在今縣東¶
<pb:KR2k0050_WYG_005-76b>¶
　三里㢲山(明一/統志)元碑載至正八年改雲州為神木縣¶
　因㢲山有神樹二株故名(神木/縣志)¶
吳堡　至正元年省二年復置(元一/統志)元世祖辛邜改吳¶
　州乙未復為呉堡(葭州/志)¶
府谷　後唐為府州元初建州治至元六年廢為縣又¶
　併建寜入府谷(元史地/理志)金皇統八年麟府為西夏所¶
　據元初收附復建府州治改屬延安路至元元年州¶
　廢二十六年縣屬葭州(元一/統志)¶
<pb:KR2k0050_WYG_005-77a>¶
興元路　唐興元府元立興元路以鳯金洋三州隸焉¶
　元初割西縣屬沔州以洋州西鄉縣來屬領縣四州¶
　二(元史地/理志)¶
南鄭　興元路治(元史地/理志)¶
城固　唐城固宋元仍舊(續通/考)¶
襃城　元徙治於山河堰東南五里(續通/考)¶
西鄉　宋端平中廢元復置(續通/考)宋改建於蒿坪之陽¶
　百步元皇槶公屯戍西鄉改遷今治去蒿坪一里許¶
<pb:KR2k0050_WYG_005-77b>¶
　(西郡/縣志)¶
鳯州　至元五年以在郭梁泉縣併入州隸興元路(元/史)¶
　(地理/志)¶
洋州　宋洋州至元二年省興道真符二縣入州(元史/地理)¶
　(志/)¶
金州　宋升為金房開達四州路元為散州(元史地/理志)州¶
　初治漢江北去水百步後移南(元舊/志)平利洵陽漢隂¶
　石泉元併省入金州(續通/考)元改平利洵陽漢陰為巡¶
<pb:KR2k0050_WYG_005-78a>¶
　檢司改武安為石泉巡檢司既而復漢陰為縣故老¶
　相傳元人殺戮殆盡縣盡改巡司(興安州志省按西/城縣亦元  入州)¶
鳯翔府　元初立鳯翔路至元九年更為散府領縣五¶
　(元/志)鳯翔府屬陜西行省(鳯翔府志廉按元志陜西漢/中道肅政  訪司治鳯翔)¶
鳯翔　金鳯翔縣元仍舊(續通/考)¶
扶風　唐扶風縣元仍舊(賈/志)¶
岐山　元鳯翔府領岐山縣(元史地/理志)¶
寳雞　虢縣元省入寳雞故城在縣東六十里(明一/統志)¶
<pb:KR2k0050_WYG_005-78b>¶
麟遊　元廢普潤入麟遊(明一/統志)¶
邠州　金領宜禄永壽三水等五縣元領二縣(續通/考)初¶
　屬莊浪路尋改屬鳯翔府又直隸陜西行省(邠州志/  按元)¶
　(志至元二十一年以邠/州隸漢中道宣慰司)¶
新平　元邠州治新平縣(元史地/理志)¶
淳化　至元七年併三水入本縣(元史地/理志)宋淳化縣元¶
　移縣治於三水改為三水縣至正十八年知縣賈克¶
　禮移治為今淳化縣(邠州志入按長/武元併  涇州)¶
<pb:KR2k0050_WYG_005-79a>¶
隴州　屬鞏昌府舊領四縣元領縣二(元史地/理志)¶
汧源　元至元七年省呉山隴安入汧源(元史地/理志)延祐¶
　四年併汧源縣入隴州(元史仁/宗本紀)¶
汧陽　古城在北山麓唐太和中所築元至元二年因¶
　圮壞移建新城在汧暉二河之間(汧陽/縣志)¶
沔州　宋沔州至元四年隸廣元路二十年廢襃州止¶
　設鐸水縣遷沔州而治焉領三縣(元史地/理志)壬子年復¶
　立沔州於舊治至元二十年遷州治鐸水縣畧陽屬¶
<pb:KR2k0050_WYG_005-79b>¶
　焉(元一/統志)¶
鐸水　沔州治鐸水縣本西縣舊鎮也戊午年以其地¶
　升為襃州改鎮為縣至元二十年廢襃州移沔州來¶
　治後省縣入州東北至襃城縣六十里(元一/統志)¶
大安　初為大安州至元十二年降為大安縣屬沔州¶
　尋併三泉縣入之(元一統志羌按/大安即寜  州)¶
畧陽　至元二十年併長舉及西縣入焉(元史地/理志)元移¶
　沔州治鐸水仍以畧陽為屬縣(續通/考)¶
<pb:KR2k0050_WYG_005-80a>¶
豐州　屬大同路唐豐州金為天徳軍元復為豐州舊¶
　有富民縣元至元四年省入州(元史地理志地按元/豐州仍唐舊  在今)¶
　(榆林府定邊/縣北河套中)¶
雲内州　屬大同路唐天徳軍即中受降城之地金為¶
　雲内州舊領雲川柔服二縣元初廢雲川至元四年¶
　省柔服入州(元史地理志勝按唐榆/林郡元為東  州地)¶
　　右元録省一路三府一州十六縣五十八夫元當¶
　　統一之後北據朔方五原南有興商漢沔闗中土¶
<pb:KR2k0050_WYG_005-80b>¶
　　宇較宋與金增其式廓矣而陜右建置反畧於兩¶
　　代豈真存要去閒哉蓋縁兵燹之後土曠人稀故¶
　　朔漠豐雲空建州名東南金洋邈無屬縣亦稍荒¶
　　畧矣因輯而録之以志其槩云¶
明¶
陜西布政司　明初立陜西行中書洪武九年改承宣¶
　布政使司領八府一州(賈志四按除平慶/鞏臨  府在西省)明置都指¶
　揮使領榆林潼闗等衛(續文獻/通考)¶
<pb:KR2k0050_WYG_005-81a>¶
西安府　洪武二年徐達入奉元路改西安府(名山/藏)明¶
　初西安府領州五縣二十六景泰三年增置縣一(鎮/安)¶
　成化十三年增置州一(商/)縣三(山陽商/南三水)萬厯十一年¶
　又增縣一(長/武)乃領州六縣三十一(西安/府志)¶
長安　元屬奉元路明為西安府附郭縣(西安/府志)城自天¶
　祐間襲唐之舊而約其制洪武初始増修之(咸寜/縣志)縣¶
　在城西門外洪武四年移於今治(雍大/記)¶
咸寧　明與長安俱為西安府附郭(西安/府志)縣在城東門¶
<pb:KR2k0050_WYG_005-81b>¶
　外洪武三年移於今治(雍大/記)¶
咸陽　在府城西北五十里(明一/統志)洪武二年井邑丘墟¶
　於東原之阪就民居為縣四年縣丞孔文郁始遷邑¶
　復故址(李炳遷/縣記)¶
興平　在府城西一百里宋元仍舊明因之(明一/統志)¶
臨潼　在府城東五十里(明一/統志)元仍舊明因之(續通/考)¶
涇陽　在府城西北七十里(明一/統志)元復置明因之(續通/考)¶
髙陵　在府城東北八十里(明一/統志)元屬奉元路明隸西¶
<pb:KR2k0050_WYG_005-82a>¶
　安府(賈/志)明析東南數里於臨潼縣於是&KR0310;小(髙陵/縣志)¶
鄠　在府城西南七十里(明一/統志)元仍舊明因之(續通/考)¶
藍田　在府城東南九十里(明一/統志)元屬奉元路明屬西¶
　安府(賈/志)¶
盩厔　在府城西南一百六十里(明一/統志)元隸奉元路明¶
　洪武二年隸西安府(雍大/記)¶
三原　在府城北九十里(明一/統志)舊隸耀州𢎞治四年改¶
　隸(明會/典)𢎞治三年本縣民巨海陳請三原隸耀州轉¶
<pb:KR2k0050_WYG_005-82b>¶
　運不便因改隸西安府(三原/縣志)¶
渭南　在府城東七十里(明一/統志)舊隸華州嘉靖三十八¶
　年改隸(明會/典)洪武十四年始革併管下邽名隸華州¶
　(渭南/縣志)¶
醴泉　在乾州東七十里(明一/統志)舊隸乾州嘉靖三十八¶
　年改隸(明會/典)御史梁汝魁改隸西安府(醴泉/縣志)¶
商州　在府城東南二百六十里(明一/統志)洪武七年降州¶
　為縣隸西安府成化十三年盜王彪平巡撫原傑議¶
<pb:KR2k0050_WYG_005-83a>¶
　析商縣東為商南縣南為山陽縣升商縣為州併洛¶
　南鎮安屬焉隸西安府又商州治因元之舊(商州/志)¶
鎮安　在府城南二百五十里(明一/統志)鎮安縣洪武八年¶
　立乾祐巡檢司屬咸寜縣景泰三年先建於野猪坪¶
　後遷謝家灣即今縣治(雍大/記)景泰三年置鎮安縣屬¶
　西安府成化八年改屬商州(西安/府志)乾祐縣元廢明於¶
　廢縣北二十里置鎮安縣(明一/統志)¶
雒南　在府城南二百里(明一/統志)明初降商州為縣割本¶
<pb:KR2k0050_WYG_005-83b>¶
　縣屬華州成化十三年升商縣為州復屬商州天啓¶
　初諱洛為雒(雒南/縣志)¶
山陽　在州城南一百二十里(明一/統志)山陽古豐陽也明¶
　以户口鮮少降豐陽為巡檢司(山陽/縣志)成化十三年徙¶
　巡檢司於曼川於豐陽故址置山陽縣又以在北山¶
　之南故名(山陽縣/舊志)¶
商南　在州城東六十里(明一/統志)成化十三年巡撫原傑¶
　奏分商縣以東地置商南縣初置層峯驛尋徙沐水¶
<pb:KR2k0050_WYG_005-84a>¶
　西即今治(商南縣/舊志)商南地面對羣山左跨沐水成化¶
　十七年巡撫余子俊創建兹邑(黄儼建商南縣碑記/  按二説不同大抵)¶
　(原創置縣於層峯驛/余徙治於沐水西)¶
同州　在府城東北二百八十里(明一/統志)元領五縣明因¶
　之(續通/考)明州縣皆仍元舊隸西安府(同州/志)¶
朝邑　在州城東三十里(明一/統志)元屬安西路明屬同州¶
　(西安/府志)¶
郃陽　在州城東北一百二十里(明一/統志)元屬同州明因¶
<pb:KR2k0050_WYG_005-84b>¶
　之(續通/考)¶
澄城　在州城北一百二十里(明一/統志)元仍舊明因之(續/通)¶
　(考/)¶
白水　在州城西北一百二十里(明一/統志)舊城在縣南五¶
　里明洪武初移於今治(舊縣/志)元末兵亂寄治於南臨¶
　川張既至謂南臨川阻河傍谷不免衝激始反舊治¶
　(白水/縣志)¶
韓城　在州東北二百二十里(明一/統志)元廢楨州止設縣¶
<pb:KR2k0050_WYG_005-85a>¶
　明因之(續通/考)¶
華州　在府城東二百里(明一/統志)隸西安府領四縣成化¶
　間改洛南隸商州嘉靖間改渭南隸西安(華州/志)¶
華陰　在州城東七十里(明一/統志)元屬華州明因之(西安/府志)¶
蒲城　在州城北一百二十里(明一/統志)至元二年復置明¶
　因之屬華州(西安/府志)¶
耀州　在府城北一百八十里(明一/統志)元改耀州為輝州¶
　洪武二年仍改耀州(三原/志)耀州屬西安府領四縣後¶
<pb:KR2k0050_WYG_005-85b>¶
　宜君改隸延安𢎞治三年改三原隸西安(耀州/志)¶
同官　在州城北七十五里元屬耀州明因之(明一/統志)¶
富平　在州城東南七十五里(明一/統志)元張思道據縣依¶
　窑橋險居徐達經畧闗中即以為縣隸耀州故城在¶
　縣東北十里(富平/縣志)本名窑橋頭元徙治於此景泰初¶
　知縣張應舉始築城(賈/志)¶
乾州　在府城西北一百八十里(明一/統志)元屬奉元路明¶
　屬西安府領三縣嘉靖三十八年以醴泉隸西安(乾/州)¶
<pb:KR2k0050_WYG_005-86a>¶
　(志/)¶
武功　在州城西南六十里(明一/統志)元隸奉元路明隸乾¶
　州(雍大/記)¶
永壽　在州城北九十里(明一/統志)元屬乾州明因之(續通/考)¶
　元徙縣於麻亭鎮明末城郭傾頹因結寨於虎頭山¶
　(永壽/縣志)¶
邠州　在府城西北三百五十里(明一/統志)元領二縣明以¶
　新平省入州復置三水長武二縣並淳化領縣三屬¶
<pb:KR2k0050_WYG_005-86b>¶
　西安府(續通/考)¶
淳化　在州東二百里(明一/統志)元併三水入縣明因之(明/一)¶
　(統/志)¶
三水　在州城東四十里(明一/統志)元以三水併入淳化成¶
　化十四年始割淳化十六里為此邑(三原/縣志)成化丁酉¶
　余子俊奏復故縣(雍大/記)¶
長武　宜禄縣明省入邠州改宜禄鎮萬厯十一年復¶
　置長武縣屬邠州(西安/府志)取縣西長武故城為名(長武/縣志)¶
<pb:KR2k0050_WYG_005-87a>¶
鳯翔府　元屬鳯翔路明為鳯翔府領州一縣七(明一/統志)¶
鳯翔　鳯翔府附郭(明一/統志)¶
岐山　在府城東五十里(明一/統志)元屬鳯翔府明因之(續/通)¶
　(考/)¶
寳雞　在府城西南九十里元仍舊明因之(明一/統志)¶
扶風　在府城東一百一十里(明一/統志)元仍舊明因之隸¶
　鳯翔府(賈/志)¶
郿　在府城東一百四十里(明一/統志)元屬安西路明隸鳯¶
<pb:KR2k0050_WYG_005-87b>¶
　翔府(郿縣/志)¶
麟遊　在府城東北一百二十里元仍舊明因之(明一/統志)¶
隴州　在府城西一百八十里(明一/統志)元領縣二明以汧¶
　源省入改屬鳯翔府領汧陽一縣(續通/考)汧源縣為州¶
　之附郭洪武初始歸併本州(隴州/志)¶
汧陽　在州城東九十里(明一/統志)汧陽廢縣在縣西五里¶
　嘉靖二十六年為大水衝陷明年始移今治(汧陽/縣志)舊¶
　隸隴州嘉靖三十八年改隸(明會/典)¶
<pb:KR2k0050_WYG_005-88a>¶
漢中府　元立興元路洪武三年改為漢中府領寜羌¶
　興安二州十四縣(續通/考)萬厯二十三年興安州改直¶
　隸割六縣𨽻州府領州一縣八(漢中/府志)¶
南鄭　漢中府附郭(明一/統志)縣治舊在城西南隅洪武八¶
　年改創城中(雍大/記)¶
襃城　在府城西北四十五里(明一/統志)元徙治於山河堰¶
　東明因之(續通考西按襃城縣志有雲霧廢/縣在縣  一百七十里未詳所始)¶
城固　在府城東七十里(明一/統志)元仍舊明因之隸漢中¶
<pb:KR2k0050_WYG_005-88b>¶
　府(賈/志)¶
洋　在府城東南一百二十里(明一/統志)元省興道真符入¶
　洋州明省為縣(續通/考)¶
西鄉　在府城東南二百二十里(明一/統志)元屬興元路明¶
　屬漢中府(馮/志)¶
鳯　在府城西北三百八十里(明一/統志)洪武三年仍為鳯¶
　州隸鳯翔府四年改隸漢中七年降州為縣(漢中/府志)縣¶
　之南岐山鳯曾翔集遂以名縣(漢中/府志)¶
<pb:KR2k0050_WYG_005-89a>¶
沔　在府城西北一百一十里(明一/統志)舊隸寜羌州嘉靖¶
　三十八年改隸(明㑹/典)洪武二年仍為沔州七年降州¶
　為縣成化二十二年改屬寜羌州嘉靖三十八年屬¶
　漢中府(沔縣志禎按漢中府/志作崇  間始隸府)明初改州為縣洪武四¶
　年知州王昱移於今治舊治在今縣東二十里置舖¶
　又縣以沔水為名(漢中/府志)¶
畧陽　在府城西北三百一十里(明一/統志)洪武七年廢沔¶
　州長舉總為畧陽縣隸寜羌州崇禎間隸漢中府明¶
<pb:KR2k0050_WYG_005-89b>¶
　初屬沔州洪武七年改屬漢中府成化二十二年隸¶
　寜羌州(賈/志)用武之地曰畧象山之南曰陽因平氐羌¶
　之亂南北朝以此為名(畧陽/縣志)¶
寜羌州　在府城西三百里(明一/統志)本沔陽縣地名羊鹿¶
　坪洪武三十年建寜羌衛成化二十二年巡撫鄭時¶
　以地僻山險奏設州於衛治南領沔縣畧陽崇禎間¶
　以縣去州逺不領縣以寜羌為名欲羌之永寜耳(漢/中)¶
　(府/志)¶
<pb:KR2k0050_WYG_005-90a>¶
興安州　明初為金州屬漢中府萬厯中改興安州領¶
　六縣(續通/考)萬厯十一年大水城壊分守劉致中築新¶
　城於趙臺山下易名興安州屬漢中府二十年州人¶
　以十不便條議復以興安直隸陜西布政司仍以石¶
　泉漢隂二縣屬焉又州初治漢水北後移水南萬厯¶
　十一年移治於故城南原三里許(興安/州志)¶
平利　在州南九十里(明一/統志)元改為巡檢司隸興元路¶
　洪武五年仍為平利縣屬漢中府嘉靖二十九年復¶
<pb:KR2k0050_WYG_005-90b>¶
　隸金州萬厯十一年隸興安州又洪武五年改遷平¶
　利縣先是平利縣舊治在白土闗東既而遷於石牛¶
　河口至是始改遷於女媧山西灌河口(興安/州志)¶
石泉　在州西八十里(明一/統志)元省入金州明復置(續通/考)¶
　舊隸金州嘉靖二十八年改隸漢中府(明㑹/典)萬厯二¶
　十四年還屬興安州(興安/州志)¶
洵陽　在州東一百二十里(明一/統志)元併入金州洪武三¶
　年復置隸興安州(賈/志)¶
<pb:KR2k0050_WYG_005-91a>¶
紫陽　在州城西二百二十五里(明一/統志)正徳七年添設¶
　(明會/典)本漢隂縣之東南隅正徳五年立紫陽堡六年¶
　總制洪鐘奏升為縣又縣治初設於紫陽灘之左是¶
　為舊縣無城垣嘉靖三十五年知縣張亨甫遷於紫¶
　陽灘之右是為新縣(紫陽/縣志)¶
漢隂　在州西一百五十里(明一/統志)元省入金州明復置¶
　(續通/考)漢隂縣舊隸金州嘉靖三十八年改隸漢中府¶
　(明會/典)萬厯二十四年復改屬興安州(興安/州志)¶
<pb:KR2k0050_WYG_005-91b>¶
白河　在州南二百一十里(明一/統志)成化十三年添設(明/㑹)¶
　(典/)成化八年立白河堡十二年巡撫原傑置白河縣¶
　隸鄖陽府後改屬興安州(州/志)成化中原公撫安流逋¶
　割洵陽地三分之一為白河縣(洵陽/縣志)白河縣後移治¶
　唐家洲(冊/説)¶
延安府　元延安路明洪武二年復為延安府(雍大/記)領¶
　綏鄜葭三州十六縣(續通/考)¶
膚施　元屬鄜延路明為延安府附郭(膚施/縣志)¶
<pb:KR2k0050_WYG_005-92a>¶
安塞　在州城西北四十里元置安塞縣明因之(明一/統志)¶
　邑城本秦漢髙奴故地嘉靖間因城北水患邑令韓¶
　震等移南就北規模悉遵舊制(安塞/縣志)¶
甘泉　在府城西南九十里(明一/統志)元甘泉縣明因之隸¶
　延安府(賈/志)¶
安定　在府城北一百九十里(明一/統志)金安定堡元升為¶
　縣洪武三年仍為安定縣(馬/志)¶
保安　在府城西北一百八十里(明一/統志)元降州為縣明¶
<pb:KR2k0050_WYG_005-92b>¶
　因之(續文獻/通考)¶
宜川　在府城東南二百八十里(明一/統志)元隸延安路明¶
　因之隸延安府(賈/志)¶
延川　在府城東二百里(明一/統志)元仍舊明因之(續通/考)¶
延長　在府城東一百五十里(明一/統志)上城在縣北二百¶
　步髙部山四面陡絶明末避亂建縣治¶
清澗　在綏徳州城南一百二十里(明一/統志)舊隸綏徳州¶
　嘉靖四十一年改隸(明會/典)元隸延安路洪武二年隸¶
<pb:KR2k0050_WYG_005-93a>¶
　綏徳州𢎞治九年知縣岳玉引元制復隸延安府(清/澗)¶
　(縣/志)¶
鄜州　在府城南一百八十里元鄜州屬延安路明因¶
　之領縣三(明一/統志)¶
洛川　在州城東六十里(明一/統志)元仍舊明因之(續通/考)¶
中部　在州城南一百四十里(明一/統志)明初元縣丞伯顔¶
　以城降仍為中部(中部/縣志)明末亂起西北陷城自中部¶
　始姚侯因城上城即古坊州(王相業/修城記)¶
<pb:KR2k0050_WYG_005-93b>¶
宜君　在州城南二百一十里(明一/統志)元屬鄜州明因之¶
　(續通/考)¶
綏徳州　在府城東北三百六十里(明一/統志)元領二縣明¶
　改清澗屬延安領米脂一縣(續通/考)洪武四年領清澗¶
　米脂葭縣三縣八年升葭縣為州𢎞治九年清澗隸¶
　延安府止領一縣(綏徳/州志)¶
米脂　在州城北八十里金米脂縣屬綏徳州明因之¶
　(明一/統志)¶
<pb:KR2k0050_WYG_005-94a>¶
葭州　在府城北五百八十里(明一/統志)金葭州隸延安府¶
　明仍隸延安領縣三(賈/志)洪武四年改為葭縣隸綏徳¶
　州八年復曰葭州(雍大/記)¶
吳堡　在州城南八十里(明一/統志)元吳堡縣洪武十年主¶
　簿蘇守正言縣事不敷併綏徳州十四年尋復屬葭¶
　州(吴堡/縣志)¶
神木　在州城東北三百里(明一/統志)元神木縣洪武六年¶
　廢十四年復屬葭州(葭州/志)元縣在城東三里正統八¶
<pb:KR2k0050_WYG_005-94b>¶
　年徙今治(神木/縣志)¶
府谷　在州城東北五百里(明一/統志)元府谷縣洪武六年¶
　省十四年復置屬葭州(延安府志縣按馬志有芭州/城在府谷  北九十里未詳)¶
　(所/始)¶
陜西都指揮使司　領衛二十六守禦千户所四(賈志/  按)¶
　(都司治西安除十八/衛及工所在西省)¶
西安前衛　在西安府治東南洪武初建(明一/統志)¶
西安後衛　在西安府治東南洪武中建(明一/統志)¶
<pb:KR2k0050_WYG_005-95a>¶
西安左衛　在西安府治東南(明官制中按/亦洪武  建)¶
西安右衛　在西安府治東為秦府置(明官制置按亦/洪武中  今徙)¶
　(置西/省)¶
延安衛　屬陜西都司在延安府治北洪武二年建(明/一)¶
　(統/志)¶
塞門所　塞門守禦百户所屬延安衛在安塞縣北一¶
　百五十里洪武十二年建(明一/統志)¶
安定所　安定守禦百户所屬延安衛在保安縣治北¶
<pb:KR2k0050_WYG_005-95b>¶
　洪武二年建(明一/統志)¶
保安所　保安守禦百户所屬延安衛在保安縣治南¶
　洪武十二年建(明一/統志)¶
綏徳衛　屬陜西都司在綏徳州治北洪武六年建(明/一)¶
　(統/志)¶
鎮羌所　鎮羌守禦千户所屬陜西都司在神木縣治¶
　西正徳二年建(明一/統志)¶
榆林衛　屬陜西都指揮使(賈/志)明初為榆林莊本綏徳¶
<pb:KR2k0050_WYG_005-96a>¶
　衛屯所東勝失守始築榆林城成化間余子俊移綏¶
　延鎮於榆林莊置榆林衛分東中西三路為守中路¶
　屬鎮城堡十東有雙山常樂西有保寜響水波羅懐¶
　逺威武清平至歸徳魚河則在鎮南西路堡十有龍¶
　州鎮靖鎮羅靖邊寜塞桞樹澗安邊磚井定邊鹽塲¶
　(圖書/編)河套元末為王保保所據明初追逐之築東勝¶
　等城正統間失東勝退守黄河套中成化八年築榆¶
　林三路邊墻遂棄河守墻(九邊/考)天順二年毛里孩等¶
<pb:KR2k0050_WYG_005-96b>¶
　始入居河套漢朔方五原二郡遂不登版圖(禹貢/錐指)¶
鳯翔所　鳯翔守禦千户所屬陜西都司在鳯翔府治¶
　東洪武二年建衛四年改為所(明一/統志)¶
漢中衛　屬陜西都司在漢中府治西洪武四年建(明/一)¶
　(統/志)¶
寧羌衛　在寜羌州城内(明一/統志)洪武三十年建(漢中/府志)¶
沔縣右所　守禦沔縣右千户所在縣治東洪武中隸¶
　漢中衛(明一/統志)¶
<pb:KR2k0050_WYG_005-97a>¶
金州所　屬陜西都司(賈/志)金州守禦千户所在州治西¶
　洪武間建(明一/統志)¶
潼闗衛　初設潼闗守禦千户所隸陜西都司後改潼¶
　闗衛隸河南都司復改隸中軍都督府(賈/志)南京中軍¶
　都督府領河南都司舊有潼闗衛後屬直隸(明㑹典/  按司)¶
　(衛所後/多廢改)¶
　　右明録司一府四州十二縣六十六衛八所七洪¶
　　武二年始命徐達經理闗中凡郡縣係金元省併¶
<pb:KR2k0050_WYG_005-97b>¶
　　者多仍其舊惟改奉元路為陜西布政司以統四¶
　　府又以府統州以州統縣使相維相制至於闗中¶
　　阨塞兼置衛所即宋之軍也名掌軍戎職同守令¶
　　亦職方之所當考因並詳其制以備前朝典故云¶
　¶
　¶
　¶
　陜西通志巻五¶
