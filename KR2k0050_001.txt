# -*- mode: mandoku-view; -*-
#+TITLE: 陝西通志
#+DATE: 2015-08-24 22:42:34.533151
#+PROPERTY: ID KR2k0050
#+PROPERTY: BASEEDITION WYG    
#+PROPERTY: JUAN 卷一
<pb:KR2k0050_WYG_001-1a>¶
欽定四庫全書¶
　陜西通志巻一¶
　　星野¶
　維天垂象應兹分壤表裏闗河鶉首炳朗兩界劃開¶
　雍為吭顙地脊中衡諸州雄長南北之紀脈絡攸昉¶
　右軫左參繋綱若網斗樞照臨三秦咸仰術溯甘公¶
　龍門世掌作星野志第一¶
　　鶉首之次(秦為鶉首天官家皆言之至泠州鳩有/嵗在鶉火我周分野之言而易氏遂疑)¶
<pb:KR2k0050_WYG_001-1b>¶
　　(鶉火為西周岐豐之地今考唐厯志云武王嗣位/克商嵗進及鬼而退守井明年周始革命嵗進留)¶
　　(於張據此則周語以嵗所在為周分盖以其厯鶉/首而至鶉火非即以鶉火為西周也今一以鶉首)¶
　　(井鬼分野為凖而凡鶉首之次所麗/之雜座皆依丹元子步天歌纂入)¶
<pb:KR2k0050_WYG_001-2a>¶
¶
<pb:KR2k0050_WYG_001-3a>¶
鶉首秦也(鄭氏周/禮註)東井輿鬼雍州(史記天/官書)秦地於天官¶
東井輿鬼之分野也其界自𢎞農故闗以西京兆扶風¶
馮翊北地上郡西河皆屬焉自井十度至栁三度謂之¶
鶉首秦之分也(漢書地/理志)東井輿鬼秦(淮南/子)東井鬼星散¶
為雍州分為秦國東距殽函西有漢中南含髙山北阻¶
居庸得東井動深之萌其氣險也(春秋元/命苞)鶉首井十至¶
栁三芒種夏至秦(劉昭月/令章句)昔者大帝悅秦穆公而覲之¶
響以鈞天廣樂帝有醉焉乃為金䇿錫用此土而剪諸¶
<pb:KR2k0050_WYG_001-3b>¶
鶉首(張衡西/京賦)自井至栁謂之鶉首之次秦之分也言盡¶
取鶉首之分為秦之境(六臣文/選註)仰東井之輿鬼覽西秦¶
之伯邑(張衡周天/大象賦)東井謂之鶉首(博/雅)鶉首之次於辰在¶
未謂之洽協於律為㽔賔斗建在午今秦分野(帝王/世紀)自¶
井十六度至栁八度為鶉首秦之分野屬雍州費直起¶
井十二度蔡邕起井十度陳卓范蠡鬼谷先生張良諸¶
葛亮並云東井輿鬼雍州(晉書天/文志)東井輿鬼鶉首也初¶
東井十二度餘二千一百七十二秒十五太中東井二¶
<pb:KR2k0050_WYG_001-4a>¶
十七度終栁六度自漢三輔及北地上郡西自隴坻至¶
河右西南盡漢中之地古秦梁豳芮豐畢駘杠有扈之¶
國(唐書天/文志)鶉首當河山之右太王以興后稷封焉而宗¶
周之所宅也(唐書/厯志)闗内道古雍州之域漢三輔北地上¶
郡及𢎞農隴西五原西河雲中之境京兆華同鳯翔邠¶
隴鄜坊丹延綏宥為鶉首分山南道興元金洋鳯興為¶
鶉首分(唐書地/理志)東井八星鉞一星鬼四星質一星為鶉¶
首皆秦之分野(張守節史/記正義)鶉首秦此係之二十八宿者¶
<pb:KR2k0050_WYG_001-4b>¶
也(地理/通釋)井鬼在未自井九度至栁三度屬秦分雍州則¶
陜西永興鳯翔鳯隴邠丹同華耀坊延鄜興元及西夏¶
之西偏秦鳯之西北皆秦分也(清𩔖天文/分野書)自井八度三¶
十三分三十八秒起歴井二十三度鬼二度栁五度一¶
十二分三十八秒共二十九分一秒為鶉首之次其辰¶
在未斗柄建午律應㽔賔(明世/法錄)¶
　　井宿¶
東井為水事禍成井(史記天/官書)東井秦地漢王入闗五星¶
<pb:KR2k0050_WYG_001-5a>¶
從嵗星聚五年遂定天下此東井為秦地之明效也(漢/書)¶
(天文/志)東井三輔宿(後漢書/天文志)西南方曰朱天其星曰東井¶
(淮南/子)東井八星主水衡也(春秋元/命苞)秦故治雍今内史也¶
隴西漢中東井也(越絶/書)鎮星主東井木守東井有土功¶
之事一曰大水五星及客星在井皆為水(黄帝/星經)太白守¶
井五糓不成(巫咸/占)鎮星在東井天下大水其大出流殺¶
人太白入東井留一日以上乃占期三月若一年逺五¶
年(石氏/星經)客星干犯東井則大臣誅彗星在東井國大人¶
<pb:KR2k0050_WYG_001-5b>¶
死七十日主當之五十日相當之三十日兵将當之流¶
星出東井所之國大水(荆州/星經)東井八星天之南門黄道¶
所經天之亭候主水衡事王者用法平則井星明而端¶
月宿井有風雨(晉書天/文志)舊經東井去極七十度渾天儀¶
測東井去極六十八度○東井居兩河之隂自山河上¶
流當地絡之西北(唐書天/文志)傅奕曰天上東井黄道經其¶
中正是熒惑行路所涉不為怪異若熒惑入地上井是¶
為災也(舊唐書/傳奕傳)南方東井八星天之南門黄道七曜常¶
<pb:KR2k0050_WYG_001-6a>¶
行其中為天之亭候主水衡事法令所取平也武密占¶
曰井中為三光正道五緯留守若經之皆為天下無道¶
不欲明明則大水又占曰用法平井宿明月宿其分有¶
風雨日食秦地旱民流暈則多風雨有青白赤氣在日¶
為冠天子立侯王月食有内亂大臣黜后不安五穀不¶
登分有兵喪月暈為旱為兵為民流國有憂一曰有赦¶
隂陽不和則暈暈及三重在三月為大水在十二月壬¶
癸為大赦月犯之將死於兵水官黜刑不平嵗星犯之¶
<pb:KR2k0050_WYG_001-6b>¶
主急法多獄訟水溢将軍惡之逆行入井川流壅塞熒¶
惑犯之兵先起者殃入守經旬下有兵貴人不安守三¶
十日成勾巳角動色赤黑貴人當之百川溢兵起填星¶
入犯之兵起東北大臣憂在觜而去東井其下亡地太¶
白犯之咎在将乆守其分君失政臣為亂辰星犯之星¶
進則兵進退則兵退刑法平又曰北兵起嵗惡芒角動¶
揺色赤黑為水為兵起客星犯之榖不登大臣誅有土¶
功小兒妖言彗星犯之民讒言國失政一曰大臣誅其¶
<pb:KR2k0050_WYG_001-7a>¶
分兵災流星犯之在春夏則秦地謀叛在秋冬則宫中¶
有憂乙巳占流星色黄潤國安赤黑秦分民流水災○¶
漢永元銅儀井宿三十度唐開元遊儀三十三度去極¶
七十度景祐測驗亦三十三度距西北景去極六十九¶
度(宋史天/文志)漢洛下閎測井三十三度宋崇寧測井三十¶
三度少志元測井三十三度三十分(元史/厯志)井三十一度¶
井八星以近鉞一星為距三十四度○井南方七宿之¶
一八星如井横列河中參旁之東有玉井故井宿曰東¶
<pb:KR2k0050_WYG_001-7b>¶
井(明世/法錄)南方七宿井喙鬼目井主秦雍也(天星/訂考)井主水¶
衡法令中平之事物之平者莫如水故營國制城畫野¶
分州皆取象焉○東井一曰天府一曰東陵一曰天井¶
一曰天門一曰天渠一曰天候一曰天齊一曰天池水¶
星也主水泉亦為天之南門日月五星貫之為中道又¶
主酒食女主之象主三公之位為天之亭候主水衡法¶
令之所取平也三光行不由其中道為下無道雖經之¶
不得留之王者心正則井星正明則法度正號令明大¶
<pb:KR2k0050_WYG_001-8a>¶
盛則多風雨有大水暗中不正則國弱兵亂動揺變色¶
則諸侯帝移徙則國亂君憂决水為災又曰井為天子¶
府暗芒角日月食五星犯逆大臣謀亂兵起中有六星¶
不欲大明明即火災○井八星距西扇北第一星去極¶
六十九度○井八星三十一度為水患為行舟在氣為¶
木在肖為犴(圖書/編)¶
　　鬼宿¶
輿鬼鬼祠事(史記天/官書)輿鬼秦也(漢書天/文志)輿鬼五星天府¶
<pb:KR2k0050_WYG_001-8b>¶
也(後漢書/天文志)熒惑主輿鬼(星/經)南方曰炎天其星曰鬼(淮南/子)¶
輿鬼謂之天廟(博/雅)輿鬼天目也朱雀頭也嵗守鬼十日¶
金錢散諸侯熒惑犯守鬼國有大喪有女喪大将有死¶
者土犯鬼后有憂失亡其勢鎮入鬼中大臣誅(黄帝/星經)嵗¶
星入留輿鬼五十日不下民有大喪百日不下民半死¶
太白入鬼一曰病在女主一曰将戮死(石氏/星經)月五星入¶
輿鬼大臣誅嵗入鬼五糓多傷民以飢死者無數辰星¶
入輿鬼以罪誅大臣一曰后疾一曰大人憂(郄萌/占)鎮入¶
<pb:KR2k0050_WYG_001-9a>¶
鬼中有土功事(巫咸/占)太白入鬼亂臣在内(韓楊/占)熒惑犯¶
鬼忠臣戮死不出一年中(荆州/星占)輿鬼五星天目也主視¶
明察姦謀東北星主積馬東南星主積兵西南星主積¶
布帛西北星主積金玉隨變占之鬼星明大則糓成不¶
明則百姓散(晉書天/文志)渾天銅儀測輿鬼去極六十八度¶
○輿鬼居兩河之陽自漢中東盡華陽與鶉火相接當¶
地絡之東南(唐書天/文志)輿鬼主觀察姦謀日食國不安有¶
大喪貴人憂暈則其分有兵大臣有誅廢者月食貴臣¶
<pb:KR2k0050_WYG_001-9b>¶
皇后憂期一年暈為旱為赦月犯之秦分君憂一曰軍¶
将死貴臣女主憂民疫嵗星犯之國傷民饑君不聽事¶
熒惑犯之忠臣誅一曰兵起后失勢入則后及相憂一¶
曰賊在君側有兵喪勾已國有赦留守十日諸侯當之¶
二十日太子當之勾已環繞天子失廟填星犯之大臣¶
女主憂守之憂在後宫為旱為土功太白入犯之為兵¶
亂臣在内一曰将有誅貫之而怒下有叛臣久守之下¶
有兵為旱為火萬物不成辰星犯之五糓不登守為有¶
<pb:KR2k0050_WYG_001-10a>¶
喪憂在貴人客星犯之國有自立者敗一曰多土功入¶
之有詛盟祠鬼事彗星犯之兵起國不安星孛其下有¶
喪兵起宜修徳禳之○漢永元銅儀輿鬼四度舊去極¶
六十八度景祐測驗輿鬼三度距西南星去極六十八¶
度(宋史天/文志)漢洛下閎測鬼四度唐一行測鬼三度宋皇¶
祐測鬼二度崇寧測鬼二度半至元測鬼二度二十分¶
(元史/厯志)鬼宿四星曰輿鬼一曰天目主視明察姦偽朱雀¶
頭眼一曰天鐵鑕主誅殺一曰天廟主祀事一曰天松¶
<pb:KR2k0050_WYG_001-10b>¶
一曰天匱一曰天壙主疾病死喪土星也其中為日月¶
五星中道(觀象/玩占)鬼四星以右二星為距二度(明世/法錄)鬼四¶
星距西南星去極六十九度半○鬼三度為淫辭為妖¶
孽在氣為金在肖為羊其餘氣為暗金(圖書/編)鬼四星欲¶
其明明則五糓成動揺則疾病水災人死如麻月犯鬼¶
人疾疫入鬼人多病死(羣芳/譜)¶
　　井鉞(以下係井/宿雜座)¶
井西曲星曰鉞傷成鉞(史記天/官書)晉灼曰賊傷之占先成¶
<pb:KR2k0050_WYG_001-11a>¶
形於鉞(史記/注)敗成鉞(春秋文/耀鈎)鉞淬水而刑及(張衡周天/大象賦)¶
鉞一星附井之前主伺淫奢而斬之故不欲明明與井¶
齊則天子用鉞於大臣(晉書天/文志)鉞一星附井宿前月犯¶
井鉞大臣誅有水事嵗星犯井鉞近臣為亂兵起填星¶
入井鉞王者惡之(宋史天/文志)鉞一星在井邊二寸(明世/法錄)鉞¶
附於井所以斷也○鉞一星附井口第一星主邊兵起¶
主伺淫奢而斬之不欲其明大大而明則鈇鉞用事兵¶
起揺動芒角則大臣多死於法者星芒則天下大水○¶
<pb:KR2k0050_WYG_001-11b>¶
鉞一星去極六十九度少入參半度(圖書/編)¶
　　南河北河¶
鉞北北河南南河火守南北河兵起糓不登(史記天/官書)兩¶
河占胡越之域(張衡周天/大象賦)南河北河各三星夾東井一¶
曰天髙之闗門也主闗梁南河曰南戍一曰南宫一曰¶
陽門一曰越門一曰權星主火北河曰北戍一曰北宫¶
一曰隂門一曰胡門一曰衡星主水日月五星之常道¶
也(晉書天/文志)兩河夾井以相望(張淵觀/象賦)南河三星與北河¶
<pb:KR2k0050_WYG_001-12a>¶
夾東井河戍動揺中國兵起河星不具則路不通水泛¶
溢月出入兩河間中道民安嵗美無兵出中道之南君¶
惡之大臣不附星明為吉昏昧動揺則邊兵起逺人叛¶
主憂月犯之為中邦憂一曰為兵為喪為旱為疫行西¶
南為兵旱入南戍則民疫暈則為土功乘之四方兵起¶
經南戍南則為刑罰失嵗星犯之北主憂熒惑犯兩河¶
為兵守三十日以上川溢守南河糓不登女主憂守南¶
戍西果不成在東則有攻戰填星守兩河為旱民憂守¶
<pb:KR2k0050_WYG_001-12b>¶
之為兵道不通太白舍三十日川溢一曰有姦謀守兩¶
河為兵起客星守之為旱為疫彗孛出為兵守為旱流¶
星出為兵喪邊戍有憂北河亦三星五星出入留守之¶
為兵起犯之為女喪乗之為北主憂嵗星入北戍大臣¶
誅熒惑從西入北戍六十日有喪從東入九十日有兵¶
一曰出北戍北守之邊将有不請於上而用兵外國者¶
勝填星守之兵起六十日内有赦一曰有土功若守戍¶
西五糓不實太白舍北戌三十日為女喪有内謀守隂¶
<pb:KR2k0050_WYG_001-13a>¶
門不出百日天下兵悉起辰星守之外兵起邊臣有謀¶
留止則兵起四方客星入犯之有喪於外姦人在中入¶
自東兵起期九十日入自西有喪期六十日守之為大¶
水流星經兩河間天下有難入為北兵入中國關梁不¶
通(宋史天/文志)南北兩河地之關門南北兩界逆斜彗客犯¶
南河為旱北河為水(厯學/會通)北河為隂國主攻伐之政南¶
河為陽國主禮樂之政南北二河所以分諸夏而定夷¶
貊○北河三星距東大星去極六十一度半入井宿二¶
<pb:KR2k0050_WYG_001-13b>¶
十度南河三星距東大星去極八十三度半入井宿二¶
十一度(圖書/編)兩河間為天中道七曜常行而過之則吉¶
久留則殃咎生(羣芳/譜)¶
　　天樽¶
天樽奠饌而翕集(張衡周天/大象賦)天樽主盛饘粥以給貧餒¶
(晉書天/文志)天樽三星樽器也明為豐暗則嵗惡(宋史天/文志)天¶
樽主樽罍天子酒器(厯學/會通)天樽三黑星在井北五諸侯¶
南三星鼎足立(明世/法錄)天樽三星距西星去極六十度入¶
<pb:KR2k0050_WYG_001-14a>¶
井宿十六度(圖書/編)¶
　　五諸侯¶
五侯疑議而衡立(張衡周天/大象賦)五諸侯五星在東井北主¶
刺舉戒不虞又曰理隂陽察得失亦曰主帝心一曰帝¶
師二曰帝友三曰三公四曰博士五曰太史此五者常¶
為帝定疑議(晉書天/文志)五諸侯五星斷疑刺舉戒不虞星¶
明大潤澤則天下治五禮備則光明不相侵陵暗則貴¶
人謀上芒角禍在中嵗星犯之兵起三年熒惑犯之大¶
<pb:KR2k0050_WYG_001-14b>¶
臣叛不成太白犯之諸侯興兵亡國經天晝見則諸侯¶
受誅客星犯王室亂諸侯亡地秦國殃守之諸侯親屬¶
失位彗孛犯之執法臣誅又曰貴臣當之期一年(宋史/天文)¶
(志/)五諸侯畿外諸侯也聖王所以建國而養民者也○¶
五諸侯决疑斷獄○五諸侯距西星去極五十六度半¶
入井宿六度半(圖書/編)¶
　　積水¶
熒惑入積水水兵起入積薪旱兵起守之亦然積水在¶
<pb:KR2k0050_WYG_001-15a>¶
北戍東北(漢書天/文志)積水醖燕酎之勞(張衡周天/大象賦)積水一¶
星在河西北水河也所以供酒食之正也(晉書天/文志)積水¶
候水災(隋書天/文志)積水一星在北河西北不見為災嵗星¶
犯之水物不成魚鹽貴民饑熒惑犯之為兵為水辰星¶
犯之為水旱客星犯之兵起大水大臣憂期一年(宋史/天文)¶
(志/)積水積薪六府之首事也○積水積薪主水火之齊¶
以給烹餁○積水一星去極五十四度半入井宿五度¶
(圖書/編)積水一星在北河上主聚美水給天子酒食明則¶
<pb:KR2k0050_WYG_001-15b>¶
天下大安宴享行暗則五糓不登人民憂明大動揺河¶
海溢决津梁不通五星犯守有水災火犯之主旱流星¶
抵積水若入之大水(羣芳/譜)¶
　　積薪¶
積薪在北戍西北(漢書天/文志)積薪備牲庖之給(張衡周天/大象賦)¶
積薪一星在積水東北供庖厨之正也(晉書天/文志)積薪一¶
星不明五糓不登熒惑犯之為旱為兵為火災客星守¶
之薪貴(宋史天/文志)積薪一星去極六十五度半入井宿七¶
<pb:KR2k0050_WYG_001-16a>¶
度半(圖書/編)積薪聚薪也給享祀供庖厨星明則五糓熟¶
享祀修庖厨足暗則庖厨空天下旱嵗歉人饑積水積¶
薪相去五尺以内則天下平五糓登一丈内則天下饑¶
荒人民流亡火守之旱水守之大水五星犯積薪若守¶
之五穀不成民饑流亡(羣芳/譜)¶
　　水府¶
水府司乎百川(張衡周天/大象賦)東井西南四星曰水府主水¶
之官也(晉書天/文志)水府四星主隄塘道路梁溝以設隄防¶
<pb:KR2k0050_WYG_001-16b>¶
之備熒惑入之有謀臣辰星入為水客星入天下大水¶
流星入色青所主之邑大水赤為旱(宋史天/文志)水府四黑¶
星在井西南鉞下(明世/法錄)水府天子宫内水官(厯學/㑹通)水府¶
主隄防溝洫之事○水府四星距西星云極七十六度¶
半入井宿十度半(圖書/編)¶
　　水位¶
水位四星㵼溢流移流近河北則國没(巫咸/占)水位㵼流¶
而迅崩(張衡周天/大象賦)水位四星在積薪東主水衡(晉書天/文志)¶
<pb:KR2k0050_WYG_001-17a>¶
水位四星在積薪東一曰在東井東北主水衡嵗星犯¶
之為大水一曰出南為旱熒惑守之田不治客星犯之¶
水道不通伏兵在水中一曰客星若水火守犯之百川¶
流溢彗孛出為大水糓不成流星入之天下有水糓敗¶
民饑(宋史天/文志)水位四星東井西南列主水衡瀉淫溢水¶
官也石氏曰衡平象水水平而後流(觀象/玩占)水位四星距¶
西星去極七十三度半入井宿十八度(圖書/編)水位以㵼¶
淫溢水官也微小如常則雨澤時天下安明則大水横¶
<pb:KR2k0050_WYG_001-17b>¶
流五糓傷民饑五星犯之大水入城郭傷人五星守之¶
北大水南大旱客星守之百川泛溢彗孛犯之水路不¶
通(羣芳/譜)¶
　　四瀆¶
四瀆斷江淮之候(張衡周天/大象賦)東井南垣之東四星四瀆¶
江河淮濟之精也(晉書天/文志)四瀆四星明大則百川决(宋/史)¶
(天文/志)四瀆四黑星在南河之裏東井之南軒轅之東(明/世)¶
(法/錄)四瀆四星距西南星去極八十六度入井宿二度(圖/書)¶
<pb:KR2k0050_WYG_001-18a>¶
(編/)¶
　　軍市¶
軍市通貨以圓綴(張衡周天/大象賦)軍市十三星在參東南天¶
軍貿易之市使通有無也(晉書天/文志)軍市十三星狀如天¶
錢中星衆則軍餘糧小則軍饑月入為兵起主不安五¶
星守之軍糧絶客星入則刺客起將離卒亡流星出為¶
大將出(宋史天/文志)軍市天軍貨物之市水官也(觀象/玩占)軍市¶
十三星距西北星去極一百七度半入井宿初度(圖書/編)¶
<pb:KR2k0050_WYG_001-18b>¶
　　野雞精¶
野鷄俟兵而據市(張衡周天/大象賦)野鷄一星主變怪在軍市¶
中(晉書天/文志)野鷄伺晨於參墟(張淵觀/象賦)野鷄一星在軍市¶
中主變怪出市外天下有兵守静為吉芒角為凶(宋史/天文)¶
(志/)野鷄主知變怪虞伏奸又曰野雞大將也主屯營軍¶
之號令警急設備(觀象/玩占)野雞在軍市中掌野外之禽鳴¶
則天下野鷄盡雊一曰知夜辰鳴則凡鷄始鳴也(厯學/會通)¶
野鷄雉也與狼俱山野物也雉性剛决狼性貪戾狼之¶
<pb:KR2k0050_WYG_001-19a>¶
盗主西北之國盖井在斗魁之西北也(天星/訂考)軍市行軍¶
之市野鷄精主知物價察姦慝賈師也○野鷄一星去¶
極一百九度半入井宿四度半(圖書/編)¶
　　孫¶
孫孕緒而連綿(張衡周天/大象賦)子東二星曰孫(晉書天/文志)孫二¶
星在子星東以天孫侍丈人側相扶而居以孝慈不見¶
為災居常為無咎(宋史天/文志)孫子主孝愛以侍丈人○孫¶
二星距西星去極一百一十五度入井宿六度(圖書/編)¶
<pb:KR2k0050_WYG_001-19b>¶
　　子¶
子扶尊而渺邈(張衡周天/大象賦)丈人東二星曰子(晉書天/文志)子¶
孫嘒嘒於參隅(張淵觀/象賦)子二星侍丈人側不見為災(宋/史)¶
(天文/志)子二星距西星去極一百二十八度入星宿四度¶
(圖書/編)¶
　　丈人¶
丈人通臣而夜懸(張衡周天/大象賦)軍市西南二星曰丈人(晉/書)¶
(天文/志)丈人極陽而恍惚(張淵觀/象賦)丈人二星主夀考悼耄¶
<pb:KR2k0050_WYG_001-20a>¶
矜寡以哀窮人星亡人臣不得自通(宋史天/文志)丈人國之¶
老臣也又曰主夀考而哀孤窮(觀象/玩占)丈人二星距西星¶
去極一百二十八度入參宿四度(圖書/編)¶
　　闕邱¶
兩河天闕間為關梁(史記天/官書)正義曰闕邱二星在河南¶
(史記天/官書註)闕邱擬乎兩觀(張衡周天/大象賦)南河南三星曰闕邱¶
主宫門外象魏也(晉書天/文志)西河之濵所以設險限秦晉¶
故其地上應天闕其南曲之隂在晉地衆山之陽南曲¶
<pb:KR2k0050_WYG_001-20b>¶
之陽在秦地衆山之隂隂陽之氣并與東井通河東永¶
樂芮城河北縣及河曲豐勝夏州皆東井之分(唐書天/文志)¶
闕邱三星在南河南(宋史天/文志)闕邱三星在南河東主象¶
魏天子之雙闕諸侯之兩觀也金火守之兵戰闕下(文/獻)¶
(通/考)闕邱二星距大星去極九十步少入井宿十五度(圖/書)¶
(編/)¶
　　狼¶
參星東有大星曰狼狼角變色多盗賊(史記天/官書)狼援戈¶
<pb:KR2k0050_WYG_001-21a>¶
而野戰(張衡周天/大象賦)狼一星在東井東南狼為野将主侵¶
掠色有常不欲動也(晉書天/文志)狼星揺動於霄端(張淵觀/象賦)¶
秦人占狼弧(乙巳/占)鶉首之外雲漢潛流而未達故狼星¶
在江河上源之西西羌吐蕃吐谷渾及西南徼外夷人¶
皆占狼星(唐書天/文志)狼一星芒角動揺則兵起明盛兵器¶
貴移位人相食色黄白為凶赤為兵月犯之有兵不戰¶
一曰有水事月食在狼外國有謀五星犯之兵大起多¶
盗彗孛犯之盗起客星守之色黄潤為喜黑則有憂(宋/史)¶
<pb:KR2k0050_WYG_001-21b>¶
(天文/志)狼主殺掠一曰夷将一曰天陵主南夷主盗賊金¶
官也(觀象/玩占)狼一星去極一百七度半入井宿十度(圖書/編)¶
　　弧矢¶
仲春之月昏弧中(禮記/月令)昏旦中星皆舉二十八宿此云¶
弧星中以弧星近井度多星體廣不可的指故舉弧以¶
定其中也(禮記月/令疏)狼下有四星曰弧直狼(史記天/官書)弧屬¶
矢而承天(張衡周天/大象賦)弧九星在狼東南天弓也主備盗¶
賊常向於狼弧矢動移不如常者多盗賊邊兵大起狼¶
<pb:KR2k0050_WYG_001-22a>¶
弧張害及民天下乖亂又曰天弓張天下盡兵(晉書天/文志)¶
弧精引弓而持滿(張淵觀/象賦)弧矢鷄犬皆徼外之備也(唐/書)¶
(天文/志)弧矢九星主行隂謀以備盗常屬矢以向狼武宻¶
曰天弓張則北兵起動揺明大則多盗矢不直狼為多¶
盗引滿則天下盡為盗月入弧矢臣逾主月暈其宿兵¶
大起客星入南夷來降若舍其分秋雨雪穀不成守之¶
外夷饑出入之為兵出入流星入北兵起屠城殺将(宋/史)¶
(天文/志)弧矢主備非常(觀象/玩占)弧主天子弓以備盗賊矢主¶
<pb:KR2k0050_WYG_001-22b>¶
羽箭(厯學/會通)弧矢天弓也狼為奸冦弧司其非故常注矢¶
以向狼矢端直則狼不敢動(明世/法錄)弧與矢備盜防私○¶
弧矢九星去極一百十四度入井宿十五度(圖書/編)¶
　　老人¶
秋分日饗夀星於南郊(月/令)夀星南極老人也(月令/註)狼比¶
地有大星曰南極老人老人見治安常以秋分時候之¶
於南郊(史記天/官書)老人作主而秋煥(張衡周天/大象賦)老人星一¶
名夀星色黄明大則主夀昌天下多賢士(黄帝/星占)王者承¶
<pb:KR2k0050_WYG_001-23a>¶
天則老人星見臨其國(孫氏瑞/應圖)王者安静則老人星見¶
(春秋文/曜鈎)老人一星在弧南一曰南極常以秋分之旦見¶
於景春分之夕没於丁見則治平主夀昌(晉書天/文志)即長¶
春而隱見當丙丁而的皪晃如金粟燦若銀燭其光如¶
丹其大如李(唐老人/星賦)老人一星在弧矢南見則治平天¶
子夀昌不見則兵起嵗荒君憂客星入為民疫一曰兵¶
起老人憂流星犯之老人多疾(宋史天/文志)南極老人在弧¶
矢南司天下人民夀算盖北極在丑艮故南極在未坤¶
<pb:KR2k0050_WYG_001-23b>¶
南極入地三十六度不可得而見也故其精神出地以¶
見乎南謂之南極老人然其出地亦不甚逺故隱見不¶
常見則為祥其勢位等威盖與中斗相埒以輔上帝故¶
雖在井分井不得而司之也(宋中興/天文志)老人主夀考去疾¶
疫除毒氣一曰夀星巫咸曰老人木官也(觀象/玩占)老人所¶
以占大人夀考者也○老人一星去極一百四十三度¶
入井宿三度(圖書/編)¶
　　鬼積尸氣(以下係鬼/宿雜座)¶
<pb:KR2k0050_WYG_001-24a>¶
輿鬼鬼祠事中白者為質誅成質(史記天/官書)晉灼曰輿鬼¶
五星其中白者為質正義曰鬼中一星為積屍一名質¶
主喪死祠事熒惑入鬼天質占曰大臣有誅(史記/註)輿鬼¶
中央星如粉絮鬼為變害故言天尸斧鉞或以病亡或¶
以誅斬火剋金天以制(黄帝/星經)輿鬼者天之尸也弧射狼¶
誤中參左肩舉尸之東井治留尸輿鬼故曰天尸鬼之¶
為言歸也又占月五星有干鉞乗質者君貴人金玉用¶
民人多死從南入為男子從北入為女從西入為老人¶
<pb:KR2k0050_WYG_001-24b>¶
從東入為壯丁棺木倍價(郄萌/占)質明祀而變生(張衡周/天大象)¶
(賦/)輿鬼中央星為積尸主死喪祠祀一曰鈇鑕主誅斬¶
質欲其忽忽不明明則兵起大臣誅(晉書天/文志)嵗犯鬼鑕¶
執法臣誅填星入鑕王者惡之犯積尸在陽為君在隂¶
為后左為太子右為貴臣隨所守惡之流星犯鬼鑕有¶
戮死者入則四國來貢○積尸氣一星在鬼宿中孛孛¶
然入鬼一度半去極六十九度在赤道内二十二度主¶
死喪祠祀(宋史天/文志)中央色白如粉絮者謂之積尸氣一¶
<pb:KR2k0050_WYG_001-25a>¶
曰天尸主死喪祠祀一曰鐵鑕主刑罰主誅斬如雲非¶
雲如星非星見氣而已(觀象/玩占)鬼主祀事祖考之象中央¶
積尸所以象神也甘氏云積尸搖動則疾病鬼哭人荒¶
(圖書/編)天漢新法測以逺鏡始知是無算小星攅聚成形¶
積尸氣亦然(湯若望新/法表異)¶
　　爟¶
爟含烽而喋冦實防邊之有候(張衡周天/大象賦)軒轅西四星¶
曰爟爟者烽火之爟也邊亭之警候(晉書天/文志)爟四星在¶
<pb:KR2k0050_WYG_001-25b>¶
鬼宿西北一曰在軒轅西主烽火備邊之警急以不明¶
為安明大則邊有警(宋史天/文志)爟主烽火備急行邊庭掌¶
四時火變(厯學/會通)爟火也夏官行火令四時變火以救民¶
疾春榆柳青夏棗杏赤秋柞楢白冬槐檀黑(天星/訂考)爟四¶
星距西北星去極六十度半入井宿二十九度(圖書/編)¶
　　天狗¶
天狗吠盗而映漣(張衡周天/大象賦)狼北七星曰天狗主守財¶
(晉書天/文志)天狗接狼以吠守(張淵觀/象賦)天狗七星在狼星北¶
<pb:KR2k0050_WYG_001-26a>¶
動移為兵為饑多冦盗有亂兵填星守之人相食客彗¶
守之則羣盗起(宋史天/文志)天狗七星在鬼西南狼之北横¶
河中以守賊也移徙則兵起金火守之人相食(文獻/通考)天¶
狗守禦以防奸也亦祭宴之牲也(天星/訂考)天狗七星距西¶
星去極一百二度入井宿二度(圖書/編)¶
　　外厨¶
外厨調列膳之滋(張衡周天/大象賦)栁南六星曰外厨(晉書天/文志)¶
外厨六星為天子之外厨主烹宰以供宗廟(宋史天/文志)外¶
<pb:KR2k0050_WYG_001-26b>¶
厨六星祭祀烹宰之屠也(觀象/玩占)外厨曰外者對紫宫内¶
厨言也以享以祀而烹宰也(天星/訂考)外厨六星距大星去¶
極九十二度半入鬼宿二度(圖書/編)¶
　　天社¶
惟天社之赫若實勾龍之神焉(張衡周天/大象賦)弧南六星為¶
天社昔共工氏之子勾龍能平水土故祀以配社其精¶
為星(晉書天/文志)天社六星明則社稷安不明揺動則下謀¶
上太白熒惑犯之社稷不安客星入有祀事於國内出¶
<pb:KR2k0050_WYG_001-27a>¶
則有祀事於國外(宋史天/文志)天社在老人星東南似栁直¶
明則吉(文獻/通考)天社弧東南社神也(觀象/玩占)天社祝祠之官¶
(厯學/會通)天社春社以興農事秋社以報秋成后土之精也¶
鄭氏曰天社者東井輿鬼之外地神也即社稷之社也¶
勾龍者侑食之人鬼也(天星/訂考)天社六星距西南星去極¶
一百三十四度入井宿十二度(圖書/編)¶
　　天紀¶
天紀錄禽而獻齒(張衡周天/大象賦)厨南一星曰天紀主禽獸¶
<pb:KR2k0050_WYG_001-27b>¶
之齒(晉書天/文志)天紀一星在外厨南太白熒惑守犯之禽¶
獸死民不安客星守之則政墮(宋史天/文志)天紀知禽獸嵗¶
齒應天子御馬醫獸之吏(厯學/會通)天紀一星去極一百一¶
度半入栁宿三度(圖書/編)¶
　　尾箕(折木之次○以下係陜西邊境之分屬各宿/者凡所應無多非全秦分野可比槩不圖形)¶
凉州入箕十度西河上郡北地入尾十度(晉書天文志/○按晉書地)¶
　(理志凉州金城郡榆中白土即今榆/林亦涉晉時凉州邊界故并載箕宿)¶
　　觜參(實沈/之次)¶
<pb:KR2k0050_WYG_001-28a>¶
魏地觜參之分野也髙陵以東皆魏分(漢書地/理志)漢中入¶
參九度(晉書天/文志)魏地西距髙陵觜觽參伐實沈也自河¶
東盡西河之地(唐書天/文志)闗内道麟豐勝銀夏單于安北¶
為實沈分(唐書地理志○按左傳子産曰髙辛氏遷季/子實沈於大夏主參故參為晉星魏本晉地)¶
　(髙陵河西其為參分無疑惟史記天官書云觜參益/州星經云觜參魏益州而晉天文志遂云漢中入參)¶
　(九度夫魏與益州隔絶數千里豈參既主晉復越秦/而主蜀歟抑列國分野果以受封時嵗星所次為言)¶
　(歟晉書必有定見未可輕/非姑並存之以俟知者)¶
　　昴畢(大梁/之次)¶
<pb:KR2k0050_WYG_001-28b>¶
趙地昴畢之分野也西有五原(漢書地理志○五/原在今榆林邊外)¶
　　柳星張(鶉火/之次)¶
鶉火分野自河華之交北負河南及漢柳在輿鬼東又¶
接漢源當商洛之陽接南河上流(唐書天/文志)闗内道商為¶
鶉火分(唐書地/理志)栁星張在午自栁四度至張十四度屬¶
周分商洛周分也(清類天/文分野)¶
　　翼軫(鶉尾/之次)¶
楚地翼軫之分野也漢中楚分(漢書地/理志)¶
<pb:KR2k0050_WYG_001-29a>¶
　　國星(屬女宿○以下係他/宿之雜座主秦分者)¶
秦二星在周星東南(甘石/星經)東西兩周次二秦(隋丹元子/步天歌)¶
十二國十六星在牛女南近九坎各分土居列國之象¶
周東南北列二星曰秦有變動以其國占之(宋史天/文志)¶
　　五車(屬畢/宿)¶
五潢五帝車舍(史記天/官書)正義曰五車五星在畢東北西¶
北大星曰天庫主秦(史記/註)五車者五帝舍也西北大星¶
曰天庫主太白主秦(晉書天/文志)五車五星在畢宿北五帝¶
<pb:KR2k0050_WYG_001-29b>¶
坐也西北大星曰天庫主太白秦分及雍州主豆(宋史/天文)¶
(志/)¶
　　北斗(屬紫㣲垣○以下係三/垣中之星主秦分者)¶
杓自華以西南(史記天/官書)正義曰杓北斗第七星也華華¶
山也杓華山西南之地也(史記註○按晉隋天文志斗/七星一至四為魁五至七為)¶
(杓北斗惟魁主秦天官書則以魁主海岱杓自華以西/南春秋文耀鈎以第一星主秦第六星主梁然則所謂)¶
(杓自華以西南者或指梁而言歟而華之/西南半屬秦地則又有難以臆斷者矣)玉衡第二星¶
主益州常以五亥日候之乙亥日為漢中(後漢書天文/志○按史記)¶
<pb:KR2k0050_WYG_001-30a>¶
(天官書北斗七星所謂璿璣玉衡後漢書則以璇璣為/北辰玉衡為斗九星而以弟二星主益州漢中各史天)¶
(文志未有宗其說者然漢/書必非無據姑存之備考)華岐龍門積石至三危之野¶
雍州屬魁星(春秋文/耀鈎)北斗樞為雍州(廣/雅)魁第一星曰天¶
樞主秦(晉書天/文志)魁第一星曰天樞正星主天又曰樞為¶
天主陽徳天子象其分為秦(宋史天/文志)雍州主魁此係之¶
北斗者也(地理/通釋)¶
　　三台(屬太/微垣)¶
三台六星中台上星主梁雍(宋史天/文志)¶
<pb:KR2k0050_WYG_001-30b>¶
　　秦星(屬天/市垣)¶
天市垣二十二星在氐房心尾箕斗内西蕃十一星六¶
曰秦(宋史天/文志)¶
　　太白(以下係緯/星主秦者)¶
秦之彊也候在太白占於狼弧(史記天/官書)正義曰太白狼¶
弧皆西方之星故秦占候也(史記/註)星經曰太白主華隂¶
山雍州(後漢書/天文志)鶉首實沈以負西海其神主於華山太¶
白位焉(唐書天/文志)太白主梁雍之地(圖書/編)¶
<pb:KR2k0050_WYG_001-31a>¶
　　辰星¶
北方水位自河曲黄甫川西經榆林(寰宇記○秦地界/連楚蜀晉豫故分)¶
　(野間有入他宿者然禨祥休咎終難以秦地之邊隅/占他省之分宿至畢女三垣特一星主秦未可因其)¶
　(一遂占其全也太白辰星其變動/在井鬼者載之否則槩從略焉)¶
　　天漢(星家皆言漢屬金水李淳風述天漢起止則/東井為漢必麗之辰僧一行論雲漢升沉則)¶
　　(井鉞應漢方升之氣而谿田馬氏亦/以陜應天漢故備列衆說以備考焉)¶
漢者金之散氣其本曰水(史記天/官書)河精上為天漢(河圖/括地)¶
(象/)天河從北極分為兩頭其一經東井(抱樸/子)天漢起東¶
<pb:KR2k0050_WYG_001-31b>¶
方經尾箕之間分為二道至天津下而合經北河之南¶
入東井水位而東南行絡南河闕邱天狗天紀天稷在¶
七星南而没(晉書天/文志)易五月一隂生而雲漢潛萌於天¶
稷之下進及井鉞得坤維之氣隂始達於地上而雲漢¶
上升東井據百川上流故鶉首為秦墟得兩戒河山之¶
首鶉首之外雲漢潛流而未達故狼星在江河上源之¶
西(唐書天/文志)天河亦一名天漢東井水位入吾驂水位過¶
了東南遊經次南河向闕邱天狗天紀與天稷七星南¶
<pb:KR2k0050_WYG_001-32a>¶
畔天河没(步天/歌)古人有以天河斷兩界者秦雖西而位¶
坤維之鶉首雲漢之升兩界之首也(鬳齋十/一稿)石氏云天¶
漢天一所生天下河漢之源出乎此故河漢者亦地所¶
以為東西南北之限也張衡云漢津者金之精氣也其¶
本曰水按陜西乃金水之位而河漢之源並出乎此(馬/志)¶
　　河山兩戒(按舊志河山兩戒繪圖分劃但細繹一/行之說兩戒起訖俱不在境内圖之恐)¶
　　(近於鑿故不/敢循舊也)¶
中國山川東北流其維首在隴蜀(史記天/官書)正義曰言中¶
<pb:KR2k0050_WYG_001-32b>¶
國山及川東北流行若南山首在崑崙連隴山至南山¶
華山渡河黄河首起崑崙渭水岷江發源出隴山(史記/註)¶
天下河山之象存乎兩戒北戒自三危積石負終南地¶
絡之隂東及太華逾河是為北紀南戒自岷山嶓冡負¶
地絡之陽東及太華連商山熊耳自上洛南逾江漢是¶
為南紀星傳謂北戒為寒門南戒為越門河源自北紀¶
之首循雍州北徼達華隂而與地絡相㑹謂之北河江¶
源自南紀之首循梁州南徼達華陽而與地絡相㑹謂¶
<pb:KR2k0050_WYG_001-33a>¶
之南河故於天象則𢎞農分陜為兩河之㑹自陜而西¶
為秦負險用武之國也(唐書天/文志)¶
　　干支分野¶
庚秦午秦(淮南/子)庚之與未皆主於秦(魏書崔浩傳○按/淮南以午主秦未)¶
　(主宋崔浩言未為秦意者崔/浩之說以鶉首於辰在未歟)¶
　　北極出地度數¶
安西府北極出地三十四度半强興元府北極出地三¶
十三度半强(元史天/文志)各省日出入晝夜時刻俱以本處¶
<pb:KR2k0050_WYG_001-33b>¶
之北極髙度立算陜西北極髙三十四度一十六分(厯/象)¶
(考/成)¶
　　推節氣時刻¶
各省節氣時刻皆以京師為主視各省東西之偏度加¶
减之(每一度/當四分)陜西偏西七度三十三分四十秒減三十¶
分一十五秒(厯象/考成)¶
　　井鬼赤道黄道度數¶
赤道井三十三鬼四(漢書律/厯志)東井三十三鬼三(唐書/厯志)井¶
<pb:KR2k0050_WYG_001-34a>¶
三十三鬼三(紀元厯作井三十三少/鬼二半宋史律厯志)井三十四度鬼三¶
度(圖書/編)黄道井三十鬼四(漢書律/厯志)東井三十輿鬼二太¶
(唐書/厯志)井三十鬼二太(紀元厯作井三十半/鬼二半宋史律厯志)井三十度鬼¶
二度太(圖書/編)¶
　　赤道黄道過宫¶
赤道井十度四十六分抄四十四黄道井九度四十二¶
分抄八十九入秦分鶉首之次在未用艮巽坤乾(宋史/律厯)¶
(志/)¶
<pb:KR2k0050_WYG_001-34b>¶
　　日月蝕占¶
庚辛華山以西日蝕國君月蝕將相當之(史記天/官書)¶
　　雲氣占¶
自華以南氣下黑上赤(史記天/官書)渭水氣如狼白尾秦雲¶
如行人(晉書天/文志)蒼黑雲氣入犯井宿民有疾疫黄白潤¶
澤有客來言水澤事黒氣入為大水常以正月朔日入¶
時候之井宿上有雲嵗多水潦○五諸侯雲氣犯之色¶
蒼白諸侯有喪不則臣有誅戮天下有大水○積水蒼¶
<pb:KR2k0050_WYG_001-35a>¶
白雲氣入犯之天下有水○積薪赤雲氣入犯之為水¶
災○南河蒼白雲氣入之河道不通出而色赤天子兵¶
向諸侯黄氣入之有徳令出為災北河雲氣蒼白入犯¶
之邊有兵疾疫○水位赤雲氣入為旱饑○狼赤雲氣¶
入有兵○輿鬼五星白雲氣入有疾疫黒后有疾憂赤¶
為旱黄為土功入犯積尸貴臣有憂青為病○爟赤雲¶
氣入天下烽火皆動(宋史天/文志)南河主越門青氣入水傷¶
人北河主胡門白氣入邊境有兵○積水主水官供給¶
<pb:KR2k0050_WYG_001-35b>¶
酒食白氣入憂水○積薪主外厨以給烹餁之事赤氣¶
入憂火○水位主水衡赤氣入大人憂旱嵗饑荒○狼¶
星主野将侵掠赤氣入有兵革民驚○弧矢天弓也主¶
備盗賊赤氣入民驚○老人星主夀白氣老入憂(明世/法錄)¶
積薪赤氣火焚薪(羣芳/譜)¶
　¶
　¶
　陜西通志巻一¶
