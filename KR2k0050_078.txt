# -*- mode: mandoku-view; -*-
#+TITLE: 陝西通志
#+DATE: 2015-08-24 22:42:37.566975
#+PROPERTY: ID KR2k0050
#+PROPERTY: BASEEDITION WYG    
#+PROPERTY: JUAN 卷七十八
<pb:KR2k0050_WYG_078-1a>¶
欽定四庫全書¶
　陜西通志巻七十八¶
　　紀事第三¶
晉¶
惠帝元康元年秋九月以趙王倫鎮關中¶
　倫字子彛宣帝第九子也武帝受禪封琅琊郡王咸¶
　寧中改封於趙元康初遷征西将軍開府儀同三司¶
　鎮關中倫刑賞失中氐羌反叛徴還京師(晉書趙王/倫傳  按)¶
<pb:KR2k0050_WYG_078-1b>¶
　(晉室諸王鎮關中者率以先後代如漢度遼将軍之/類故不悉書其書者必其有事於陜或行軍屯兵足)¶
　(係地方安危始特/著之後倣此例)¶
四年夏五月匃奴入上郡據其城¶
　匃奴郝散攻上黨殺長史入守上郡(晉書北/狄傳)¶
六年夏匃奴郝度元反¶
　匃奴郝散弟度元帥馮翊北地馬蘭羌盧水胡反攻¶
　北地太守張損死之馮翊太守歐陽建與度元戰建¶
　敗績(晉書惠/帝紀)張光為北地都督氐羌叛太守張損戰¶
<pb:KR2k0050_WYG_078-2a>¶
　没光以百餘人戍馬蘭山北賊圍之百餘日光撫屬¶
　将士屢出奇兵擊賊破之(張光/傳)郝散弟度元率馮翊¶
　北地羌胡攻破二郡自此以後北狄漸盛(北狄/傳)¶
詔復以梁王彤鎮關中¶
　彤元康初轉征西将軍代秦王柬都督關中軍事尋¶
　徴為衛将軍録尚書事行太子太保乆之復為征西¶
　大将軍代趙王倫鎮關中都督凉雍諸軍事置左右¶
　長史司馬又領西戎校尉(晉書梁/王彤傳)初趙王倫為鎮西¶
<pb:KR2k0050_WYG_078-2b>¶
　将軍撓亂關中氐羌反叛乃以梁王彤代之或說華¶
　曰趙王貪昧信用孫秀所在為亂而秀變詐奸人之¶
　雄今可遣梁王斬秀刈趙之半以謝關右華從之彤¶
　許諾秀友人辛冉從西來言于彤曰氐羌自反非秀¶
　之為故得免死(張華/傳)¶
秋八月秦雍氐羌齊萬年反冬十一月遣将軍周處等¶
討之¶
　八月雍州刺史觧系又為度元所破秦雍氐羌悉叛¶
<pb:KR2k0050_WYG_078-3a>¶
　推氐帥齊萬年僣號稱帝圍涇陽十一月遣安西将¶
　軍夏侯駿建威将軍周處等討齊萬年梁王彤屯好¶
　畤(晉書惠/帝紀)周處遷御史中丞凡所紏劾不避權貴梁¶
　王彤犯法處深文按之及齊萬年反朝臣惡處强直¶
　皆曰處吴之名将子也忠烈果毅乃使𨽻夏侯駿西¶
　征萬年聞之曰周府君才兼文武若專斷而來不可¶
　當也如受制于人此成擒耳既而梁王彤為征西大¶
　将軍都督關中諸軍事陳凖知彤将逞宿憾乃言于¶
<pb:KR2k0050_WYG_078-3b>¶
　朝曰駿及梁王皆是貴戚非将帥之才進不求名退¶
　不畏咎周處忠勇果勁有怨無援将必喪身宜詔孟¶
　觀以精兵萬人為處前鋒必能殄冦不然彤當使處¶
　先驅其敗必也朝廷不從(周處/傳)¶
七年春正月将軍周處及齊萬年戰于梁山死之¶
　時賊屯梁山有衆七萬駿逼處以五千兵擊之處曰¶
　軍無後繼必至覆敗雖在亡身為國取恥彤復命處¶
　進討乃與振威将軍盧播雍州刺史觧系攻萬年於¶
<pb:KR2k0050_WYG_078-4a>¶
　六陌(今乾州北/有六陌鎮)将戰處軍士未食彤促令速進而絶¶
　其後繼自旦及暮斬首萬計絃絶矢盡播系不救左¶
　右勸退處按劍曰是吾効節授命之日何退之為今¶
　諸軍負信勢必不振我為大臣以身殉國不亦可乎¶
　遂力戰而殁(晉書周處傳西按梁/山在乾州城  北)¶
八年秋遣侍御史李苾慰勞漢川流民¶
　元康中氐齊萬年反關西擾亂頻嵗大飢百姓流移¶
　就榖相與入漢川者數萬家既至漢中上書求寄食¶
<pb:KR2k0050_WYG_078-4b>¶
　巴蜀朝議不許遣侍御史李苾持節慰勞且監察之¶
　不令入劔閣苾至漢中受流人賂反為表曰流民十¶
　萬餘口非漢中一郡所能振贍蜀有倉儲宜令就食¶
　朝廷從之由是散在梁益不可禁止(晉書後/蜀載記)¶
遣将軍孟觀討齊萬年九年春正月觀擊萬年獲之¶
　氐帥齊萬年反於關中衆數十萬諸将覆敗相繼中¶
　書令陳凖監張華以趙梁諸王在關中雍容貴戚進¶
　不貪功退不懼罪士卒雖衆不為之用周處喪敗職¶
<pb:KR2k0050_WYG_078-5a>¶
　此之由上下離心難以勝敵以觀沉毅有文武才用¶
　乃啟觀討之觀所領宿衛兵皆趫捷勇悍并統關中¶
　士卒身當矢石大戰十數皆破之生擒萬年威慴氐¶
　羌(晉書孟/觀傳)元康中西戎反叛拜靖為大将軍梁王彤¶
　左司馬加蕩㓂将軍屯兵栗邑擊賊敗之遷始平内¶
　史(索靖/傳)¶
以河間王顒鎮關中¶
　河間王顒元康九年代梁王彤為平西将軍鎮關中¶
<pb:KR2k0050_WYG_078-5b>¶
　石函之制非親親不得都督關中顒於諸王為踈特¶
　以賢舉(晉書河間/王顒傳)¶
永寧元年夏侯奭起兵始平討趙王倫不克死之¶
　趙王倫簒位齊王冏謀討之前安西叅軍夏侯奭自¶
　稱侍御史在始平合衆得數千人以應冏遣信要顒¶
　顒遣主簿房陽河間國人張方討擒奭及其黨十數¶
　人于長安市腰斬之及冏檄至顒執冏使送之于倫¶
　倫徴兵于顒顒遣方率關右健将赴之方至華隂顒¶
<pb:KR2k0050_WYG_078-6a>¶
　聞二王兵盛乃加長史李含龍驤将軍領督䕶席薳¶
　等追方軍廻以應二王義兵至潼關而倫秀已誅天¶
　子反正含方各率衆還(晉書河間/王顒傳)¶
太安二年秋七月顒舉兵反冬十一月詔雍州刺史劉¶
沉討之¶
　太安二年河間王顒成都王頴舉兵討長沙王乂帝¶
　以乂為大都督帥軍禦之(晉書惠/帝本紀)劉沉字道真李流¶
　亂蜀詔沉以侍中假節討流行次長安河間王顒請¶
<pb:KR2k0050_WYG_078-6b>¶
　留沉為軍司後領雍州刺史及張昌作亂詔顒遣沉¶
　将州兵萬人征西府五千人自藍田關討之顒不奉¶
　詔沉自領州兵至藍田顒又逼奪其衆長沙王乂命¶
　沉将武吏四百人還州張方既逼京都王師屢敗王¶
　湖祖逖言于乂曰劉沉忠義果毅雍州兵力足制河¶
　間宜啟上詔沉發兵襲顒顒窘急必詔張方以自救¶
　此計之良也乂從之沉奉詔馳檄四境合七郡之兵¶
　及守防諸軍塢壁甲士萬餘人以安定太守衛博新¶
<pb:KR2k0050_WYG_078-7a>¶
　平太守張光安定功曹皇甫澹為先登襲長安(晉書劉/沉傳)¶
永興元年春正月雍州刺史劉沉及顒戰敗死之¶
　顒時頓於鄭縣之髙平亭為東軍聲援聞沉兵起還¶
　鎮渭城遣都䕶虞䕫率歩騎萬餘人逆沉于好畤接¶
　戰䕫衆敗顒大懼退入長安果急呼張方沉渡渭而¶
　壘顒每遣兵出鬭輙不利沉乘勝攻之使澹博以精¶
　甲五千從長安門而入力戰至顒帳下沉兵來遲顒¶
　軍見澹等無繼氣益倍馮翊太守張輔率衆救顒横¶
<pb:KR2k0050_WYG_078-7b>¶
　擊之大戰于府門博父子皆死澹又被擒顒竒澹勇¶
　壮将活之澹不為之屈於是見殺沉軍遂敗與麾下¶
　百餘人南遁為陳倉令所執沉謂顒曰知已之顧輕¶
　在三之節重不可違君父之詔量彊弱以茍全投袂¶
　之日期之必死葅醢之戮甘之如薺顒怒鞭之而後¶
　腰斬(晉書劉/沉傳)劉沉被密詔討河間王顒光起兵助沉¶
　謀多不用及二州軍潰為顒所擒顒謂光曰前起兵¶
　欲作何䇿光曰劉雍州不用鄙計故令大王得有今¶
<pb:KR2k0050_WYG_078-8a>¶
　日也顒壮之表為右衛司馬(張光/傳)¶
冬十一月張方遷帝于長安¶
　冬十一月乙未方請帝謁廟因刼帝幸長安方以所¶
　乘車入殿中帝馳避後園竹中方逼帝升車帝令方¶
　具車載宫人寳物軍人因妻略後宫分争府藏魏晉¶
　已來之積掃地無遺矣河間王顒帥官屬率騎三萬¶
　迎於覇上顒前拜謁帝下車止之以征西府為宫(晉/書)¶
　(惠帝/紀)髙光為廷尉惠帝為張方所逼幸長安朝臣奔¶
<pb:KR2k0050_WYG_078-8b>¶
　散莫有從者光獨侍帝而西(髙光/傳)¶
光熈元年春正月顒殺張方¶
　東海王越起兵徐州西迎大駕關中大懼方謂顒曰¶
　方所領猶有十餘萬衆奉送大駕還洛宫公自留鎮¶
　關中方北討博陵如此天下可小安無復舉手者顒¶
　慮事大難濟不許乃遣成都王頴總統諸軍據河橋¶
　以距越初越以張方刼遷車駕天下怨憤唱義與山¶
　東諸侯尅期奉迎先遣說顒令送帝還都與顒分陜¶
<pb:KR2k0050_WYG_078-9a>¶
　而居顒欲從之而方不同及東軍大㨗成都等敗顒¶
　乃令方親信将郅輔夜斬方送首以示東軍(晉書河間/王顒傳)¶
夏四月東海王越遣将祁𢎞入長安奉帝東還¶
　顒遣𢎞農太守彭隨北地太守刁黙距祁𢎞等於湖¶
　𢎞等與刁黙戰黙大敗顒走南山𢎞等所部鮮卑大¶
　掠長安殺二萬餘人𢎞等奉帝還洛陽帝乘牛車行¶
　宫籍草(晉書惠/帝紀)顒既殺張方尋變計更遣刁黙守潼¶
　關東軍破刁黙入關顒懼又遣馬瞻郭愇於覇水禦¶
<pb:KR2k0050_WYG_078-9b>¶
　之瞻等戰敗散走顒乘單馬逃于太白山東軍入長¶
　安大駕旋以太弟太保梁柳為鎮西将軍守關中馬¶
　瞻等出詣柳因共殺柳於城内瞻等與始平太守梁¶
　邁合從迎顒於南山顒初不肯入府長安令蘇衆記¶
　室督朱永勸顒表稱柳病卒輙知方事𢎞農太守裴¶
　廙秦國内史賈龕安定太守賈疋等起義討顒斬馬¶
　瞻梁邁等東海王越遣督䕶麋晃率國兵伐顒至鄭¶
　顒将牽秀距晃晃斬秀并其二子義軍據有關中顒¶
<pb:KR2k0050_WYG_078-10a>¶
　保城而已(河間王/顒傳)惠帝西幸長安以牽秀為尚書關¶
　東諸軍奉迎大駕以秀為平北将軍鎮馮翊秀與顒¶
　将馬瞻等将輔顒以守關中顒宻遣使就東海王越¶
　求迎越遣将麋晃等迎顒時秀擁衆在馮翊晃不敢¶
　進顒長史楊騰前不應越軍懼越討之欲取秀以自¶
　効與馮翊大姓諸嚴詐稱顒命使秀罷兵秀信之騰¶
　遂殺秀于萬年(牽秀/傳)¶
懐帝永嘉元年春三月以南陽王模鎮關中¶
<pb:KR2k0050_WYG_078-10b>¶
　模永嘉初轉征西大将軍開府都督秦雍梁益諸軍¶
　事代河間王顒鎮關中時關中饑荒百姓相噉加以¶
　疾癘盗賊公行模力不能制乃鑄銅人鐘鼎為&KR1690;器¶
　以易榖議者非之東海王越表徴模為司空遣中書¶
　監傅祇代之模謀臣淳于定說模曰關中天府之國¶
　覇王之地今以不能綏撫而還既於聲望有虧又公¶
　兄弟唱起大事而并在朝廷若自强則有専權之罪¶
　弱則受制于人非公之利也模納其言不就徴(晉書南陽/王模傳)¶
<pb:KR2k0050_WYG_078-11a>¶
夏五月秦州流人鄧定反冦漢中梁州刺史張殷討之¶
不克¶
　定等反據城固冦掠漢中刺史張殷遣巴西太守張¶
　燕討之定等饑窘詐降宻遣訇氏求救於成成主雄¶
　遣其太尉離等将兵二萬救定與燕戰大破之殷及¶
　漢中太守杜孟治棄城走積十餘日離等引還盡徙¶
　漢中民於蜀漢中人句方白落帥吏民還守南鄭(晉/書)¶
　(後蜀/記)¶
<pb:KR2k0050_WYG_078-11b>¶
三年秋七月關中支胡作亂南陽王模討平之¶
　平陽人劉芒蕩自稱漢後誑誘羌戎僣帝號于馬蘭¶
　山支胡五斗叟郝索聚衆數千為亂屯新豐與芒蕩¶
　合黨征西大将軍南陽王模使其将淳于定破芒蕩¶
　五斗叟並斬之(晉書懐帝紀官按馬/蘭山在今同  縣北)¶
四年王如掠沔漢¶
　王如自號大将軍領司雍二州牧大掠沔漢(晉書王/如傳)¶
五年(漢主聰嘉/平元年)春二月梁州刺史張光復漢中¶
<pb:KR2k0050_WYG_078-12a>¶
　張光遷材官将軍梁州刺史先是秦州人鄧定等二¶
　千餘家饑餓流入漢中保于城固漸為抄盗刺史張¶
　殷遣巴西太守張燕討之定饋燕金銀燕喜為之緩¶
　師定宻結李雄雄遣衆救定燕退定遂進逼漢中太¶
　守杜正沖東奔魏興(一統志云漢西城/縣魏改魏興郡)殷亦棄官而¶
　遁光不得赴州止于魏興乃結諸郡守共謀進取燕¶
　唱言曰漢中荒敗迫近大賊克復之事當俟英雄正¶
　沖曰張燕受賊金銀不時進討阻兵緩冦致喪漢中¶
<pb:KR2k0050_WYG_078-12b>¶
　實燕之罪也光于是發怒呵燕令出斬之綏撫荒殘¶
　百姓恱服光于是却鎮漢中(晉書張/光傳)¶
秋八月漢劉曜冦長安南陽王模出降曜斬之遂據長¶
安¶
　八月劉聰使子粲攻陷長安太尉征西将軍南陽王¶
　模遇害長安遺人四千餘家奔漢中(晉書懐/帝紀)模使牙¶
　門趙染戍蒲坂染求馮翊太守不得怒率衆降于劉¶
　聰聰使其子粲及染攻長安模使淳于定拒之為染¶
<pb:KR2k0050_WYG_078-13a>¶
　所敗士衆離叛倉庫虚竭軍祭酒韋輔曰事急矣早¶
　降可以免模從之染箕踞攘袂數模之罪送詣粲粲¶
　殺之(南陽王/模傳)劉聰遣趙染劉雅率騎二萬攻南陽王¶
　模於長安粲曜率大衆繼之染敗王師於潼關将軍¶
　吕毅死之軍至於下邽模乃降染染送模於粲粲害¶
　模及其子范陽王黎署劉曜為車騎大将軍開府儀¶
　同三司雍州牧改封中山王鎮長安(前趙/載記)¶
冬十月馮翊太守索綝雍州刺史賈疋等擊破劉曜於¶
<pb:KR2k0050_WYG_078-13b>¶
長安¶
　索綝為南陽王模從事中郎劉聰侵掠關東以綝為¶
　奮威将軍以禦之斬聰将吕逸又破聰黨劉豐遷新¶
　平太守聰将蘇鐵劉五斗等掠刼三輔除綝安西将¶
　軍馮翊太守綝有威惠華夷向服賊不敢犯及懐帝¶
　䝉塵長安又陷模被害綝泣曰與其俱死寧為伍子¶
　胥乃赴安定與雍州刺史賈疋扶風太守梁綜安夷¶
　䕶軍麴允等紏合義衆頻破賊黨修復舊館遷定宗¶
<pb:KR2k0050_WYG_078-14a>¶
　廟進救新平綝手擒賊帥李羌與閻鼎立秦王為皇¶
　太子(晉書索/靖傳附)劉曜既據長安安定太守賈疋及諸氐¶
　羌皆送質任唯雍州刺史麴特新平太守竺恢固守¶
　不降䕶軍麴允平陽令梁肅自京兆南山将奔安定¶
　遇疋任子於隂宻擁還臨涇推疋為平西将軍率衆¶
　五萬攻曜於長安扶風太守梁綜及麴特竺恢等亦¶
　率衆十萬會之曜遣劉雅趙染來距敗績而還曜又¶
　盡長安銳卒與諸軍戰於黄邱曜衆大敗退保甘渠¶
<pb:KR2k0050_WYG_078-14b>¶
　杜人王秃紀特等攻劉粲於新豐粲還平陽曜攻陷¶
　池陽掠萬餘人歸於長安(前趙/載記)¶
十二月秦王業入於雍城¶
　閻鼎天水人初為豫州刺史屯許昌遭母喪乃於宻¶
　縣鳩聚西州流人數千欲還鄉里值京師失守秦王¶
　出奔宻中司空荀藩藩弟司𨽻校尉組及左長史劉¶
　疇太傅參軍騶㨗僉以鼎有才用且手握强兵假鼎¶
　冠軍将軍豫州刺史鼎少有大志因西土人思歸欲¶
<pb:KR2k0050_WYG_078-15a>¶
　立功郷里乃與撫軍長史王毗司馬傅遜懐翼戴秦¶
　王之計謂疇捷等曰山東非覇王處不如關中河陽¶
　令傅暢遺鼎書勸奉秦王過洛陽謁拜山陵徑據長¶
　安綏合夷晉興起義衆尅復宗廟雪社稷之恥鼎得¶
　書便欲詣洛流人謂北道近河懼有抄截欲南自武¶
　關向長安疇等皆山東人不願西入並逃散鼎遂奉¶
　秦王行止上洛為山賊所襲殺百餘人率餘衆西至¶
　藍田時劉聰向長安為雍州刺史賈疋所逐走還平¶
<pb:KR2k0050_WYG_078-15b>¶
　陽疋遣人奉迎秦王遂至長安(晉書閻/鼎傳)鼎與業至藍¶
　田遣人告疋疋遣兵迎之入於雍城使梁綜以兵衛¶
　之(綱目鳯按雍城故城/在今  翔府西南)¶
六年(漢嘉平/二年)春二月張軌遣兵詣長安¶
　張軌聞秦王入關乃馳檄關中曰主上遘危遷幸非¶
　所普天分崩率土喪氣秦王天挺聖徳神武應期世¶
　祖之孫王今為長凡我晉人食土之𩔖龜筮克從幽¶
　明同欵宜簡令辰奉登皇位今遣前鋒督䕶宋配歩¶
<pb:KR2k0050_WYG_078-16a>¶
　騎二萬徑至長安翼衛乘輿折衝左右西中郎實中¶
　軍三萬武威太守張琠胡騎二萬駱驛繼發仲秋中¶
　旬會於臨晉俄而秦王為皇太子遣使拜張軌為驃¶
　騎大将軍儀同三司固辭(晉書張/軌傳)¶
夏雍州刺史賈疋等進圍長安劉曜敗走秦王業入長¶
安¶
　六年辛巳雍州刺史賈疋敗劉粲長安(王通/元經)賈疋太¶
　尉詡之孫也累遷雍州刺史率兵三萬復長安劉粲¶
<pb:KR2k0050_WYG_078-16b>¶
　聞之使劉曜來戰疋破之曜中流矢追至甘泉(薛收/元經)¶
　(傳/)麴特等圍長安劉曜連戰敗績乃驅掠士女八萬¶
　餘口退還平陽(晉書前/趙載記)劉曜敗走秦王業入長安(網/目)¶
秋九月賈疋閻鼎等奉秦王業為皇太子建行臺¶
　閻鼎賈疋與大司馬南陽王保衛将軍梁芬京兆尹¶
　梁綜等并同心推戴立王為皇太子登壇告天立社¶
　稷宗廟(晉書閻/鼎傳)¶
冬十二月盗殺賈□麴允領雍州刺史¶
<pb:KR2k0050_WYG_078-17a>¶
　□與胡彭蕩仲結為兄弟旋自渭橋襲蕩仲殺之後¶
　蕩仲子夫䕶帥群胡攻之疋敗走夜墮於澗為夫䕶¶
　所害(晉書賈/□傳)閻鼎等立秦王為皇太子於長安鼎總¶
　攝百揆允時為安夷䕶軍始平太守心害鼎功且䂓¶
　權勢因鼎殺京兆太守梁綜乃與綜弟馮翊太守緯¶
　等攻鼎走之會雍州刺史賈疋為屠各所殺允代其¶
　任(麴允/傳)¶
羌酋姚弋仲自稱扶風公¶
<pb:KR2k0050_WYG_078-17b>¶
　姚弋仲南安赤亭羌人也永嘉之亂東徙榆眉(通鑑/注榆)¶
　(眉即漢之隃麋縣晉省宋白/曰隴州汧源縣東有隃麋澤)戎夏襁負隨之者數萬¶
　自稱䕶羌校尉雍州刺史扶風公(晉書後/秦載記)¶
愍帝建興元年(漢嘉平/三年)夏四年皇太子即位於長安¶
　懐帝凶問至長安皇太子舉哀因加元服即帝位以¶
　梁芬為司徒麴允索綝為僕射是時長安城中户不¶
　盈百蒿荆成林公私有車四乘百官無章服印綬唯¶
　桑版署號而已尋以綝為衛将軍領太尉軍國之事¶
<pb:KR2k0050_WYG_078-18a>¶
　悉以委之(通/鑑)¶
劉曜冦長安僕射麴允将軍索綝拒却之¶
　愍帝即尊位以允為尚書左僕射領軍持節西戎校¶
　尉錄尚書事雍州如故時劉曜殷凱趙染數萬衆逼¶
　長安允擊破之擒凱於陣(晉書麴/允傳)劉曜侵逼王城以¶
　綝為都督征東大将軍持節討之破曜呼日逐王呼¶
　延莫以功封上洛郡公食邑萬户(索靖/傳附)¶
五月詔南陽王保督陜西諸軍討賊¶
<pb:KR2k0050_WYG_078-18b>¶
　五月壬辰以大司馬南陽王保為右丞相都督陜西¶
　諸軍事詔曰夫陽九百六之灾雖在盛世猶或遘之¶
　朕以冲幼纂承洪緒庶慿祖宗之靈羣公義士之力¶
　蕩滅凶冦今右丞相懋徳齊聖當掃除鯨鯢奉迎梓¶
　宫克復中興宜帥秦凉梁雍武旅三十萬徑詣長安¶
　克成元勲(晉書愍/帝本紀)¶
冬十月氐楊難敵陷梁州¶
　張光遷材官将軍梁州刺史時逆賊王如餘黨李運¶
<pb:KR2k0050_WYG_078-19a>¶
　楊武等自襄陽将三千餘家入漢中光遣參軍晉邈¶
　率衆於黄金距之邈受運重賂勸光納運光從邈言¶
　使居城固既而邈以運多珍貨又欲奪之復言於光¶
　曰運之徒屬不事佃農但營器杖意在難測可掩而¶
　取之光又信焉遣邈討運不剋光乞師於氐王楊茂¶
　捜茂捜遣子難敵助之難敵求貨於光光不與楊武¶
　乃厚賂難敵難敵聲言助光内與運同光弗之知也¶
　遣息援率衆助邈運與難敵夾攻邈等援為流矢所¶
<pb:KR2k0050_WYG_078-19b>¶
　中死賊遂大盛光嬰城固守自夏迄冬憤激成疾佐¶
　吏及百姓咸勸光退據魏興光按劔曰吾受國厚恩¶
　不能剪除冦賊今得自死便如登仙何得退還也聲¶
　絶而卒子邁多才略有父風州人推權領州事與賊¶
　戰殁别駕范曠等率其遺衆還據魏興(晉書張/光傳)¶
劉曜冦長安十一月麴允破走之¶
　劉聰遣劉曜及司𨽻喬智明武牙李景年等冦長安¶
　命趙染率衆赴之時大都督麴允據黄白城累為曜¶
<pb:KR2k0050_WYG_078-20a>¶
　染所敗染謂曜曰麴允率大衆在外長安可襲而取¶
　之得長安黄白城自服願大王以重衆守此染請輕¶
　騎襲之曜乃承制加染前鋒大都督安南大将軍以¶
　精騎五千配之而進王師敗於渭陽将軍王廣死之¶
　染夜入長安外城帝奔射鴈樓染焚燒龍尾及諸軍¶
　營殺掠千餘人且退屯逍遥園麴允率衆襲曜連戰¶
　敗之曜入栗邑遂歸平陽(晉書前趙載記原按郡縣/志黄白城在三  縣西南)¶
二年(漢嘉平四年成主/李雄玉衡二年)春二月成取漢中¶
<pb:KR2k0050_WYG_078-20b>¶
　玉衡二年春正月流民楊武大略漢中吏民來奔梁¶
　州人張咸等起兵逐氐王楊茂捜茂捜去咸以其衆¶
　歸雄於是南陽漢嘉涪陵逺人相繼而至漢中之地¶
　皆為雄有(十六國/春秋)¶
夏六月劉曜冦長安索綝大破之¶
　曜復屯渭汭趙染屯新豐索綝自長安東討染染狃¶
　於累㨗有輕綝之色長史魯徽曰今司馬鄴君臣自¶
　相逼僣王畿雄劣不同必致死距我将軍宜整陣案¶
<pb:KR2k0050_WYG_078-21a>¶
　兵以擊之弗可輕也染曰以司馬模之强吾取之如¶
　拉朽索綝小䜿豈能汙吾馬蹄刀刃邪必擒之而後¶
　食晨帥輕騎數百逆之戰於城西敗績而歸悔曰吾¶
　不用魯徽之言以至於此何面見之於是斬徽徽臨¶
　刑謂染曰死者無知則已若其有知當訴将軍於黄¶
　泉使将軍不得服牀枕而死曜還師趙染冦北地夢¶
　魯徽大怒引弓射之染驚悸而寤旦将攻城中弩而¶
　死(晉書前/趙載記)劉曜冦北地軌又遣叅軍麴陶領三千人¶
<pb:KR2k0050_WYG_078-21b>¶
　衛長安帝遣大鴻臚辛攀拜軌侍中太尉凉州牧西¶
　平公軌又固辭(張軌/傳)¶
三年(漢建元/元年)春正月遣兵偹華隂¶
　正月以侍中宋哲為平東将軍屯華隂(晉書愍/帝紀)¶
夏六月盜發覇杜二陵¶
　盜發漢覇杜二陵及薄太后陵得金玉綵帛不可勝¶
　紀時以朝廷草創服章多闕勅收其餘以實内府辛¶
　巳勅雍州掩骼埋胔修復陵墓有犯者誅及三族(晉/書)¶
<pb:KR2k0050_WYG_078-22a>¶
　(愍帝/紀)時三秦人尹桓觧武等數千家盗發漢覇杜二¶
　陵多獲珍寳帝問綝曰漢陵中物何乃多邪綝對曰¶
　漢天子即位一年而為陵天下供賦三分之一供宗¶
　廟一供賔客一充山陵漢武帝享年長乆比崩而茂¶
　陵不復容物其樹皆已可拱赤眉取陵中物不能减¶
　半於今猶有朽帛委積珠玉未盡此二陵是儉者耳¶
　亦百世之戒也(索綝/傳)¶
秋九月劉曜冦北地命領軍将軍麴允討之¶
<pb:KR2k0050_WYG_078-22b>¶
　曜復攻北地允為大都督驃騎将軍次於青白城以¶
　救之(晉書麴/允傳)¶
冬十月劉曜陷馮翊¶
　劉曜陷馮(羽/立)太守梁肅奔萬年(晉書愍/帝紀)劉曜復率衆¶
　入馮翊帝累徴兵於南陽王保保以胡崧行前鋒都¶
　督須諸軍集乃發麴允欲挾天子趣保綝以保必逞¶
　私欲乃止自長安以西不復奉朝廷百官饑乏採梠¶
　自存(索綝/傳)¶
<pb:KR2k0050_WYG_078-23a>¶
劉曜冦上郡¶
　曜進攻上郡太守張禹與馮翊太守梁肅奔於允吾¶
　於是關右翕然所在應曜曜進據黄阜(晉書前/趙載記)¶
四年(漢麟嘉/元年)夏四月劉曜陷上郡¶
　劉曜冦上郡太守韋藉率其衆奔於南鄭(晉書愍/帝紀)¶
張實遣兵入援¶
　張實遣都䕶王該送諸郡貢計獻名馬方珍經史圖¶
　籍於京師會劉曜逼長安實遣将軍王該率衆以援¶
<pb:KR2k0050_WYG_078-23b>¶
　京城帝嘉之拜都督陜西諸軍事(晉書張/實傳)¶
秋七月劉曜陷北地偪涇陽¶
　曜復攻北地太守麴昌遣使求救允率歩騎赴之去¶
　城數十里羣賊繞城放火烟塵蔽天縱反間詐允曰¶
　郡城已陷焚燒向盡無及矣允信之衆懼而潰後數¶
　日麴昌突圍赴長安北地遂陷允性仁厚無威斷吴¶
　皮王隠之徒無頼凶人皆加重爵新平太守竺恢始¶
　平太守楊像扶風太守竺爽安定太守焦嵩皆征鎮¶
<pb:KR2k0050_WYG_078-24a>¶
　仗節加侍中常侍村塢主帥小者猶假銀青将軍之¶
　號欲以撫結衆心然諸将驕恣恩不及下羌胡因此¶
　䟦扈關中擾亂(晉書麴/允傳)曜取北地進至涇陽渭北諸¶
　城悉潰曜獲将軍魯充梁緯飲之酒曰吾得子天下¶
　不足定也充曰國家喪敗不敢求生速死為幸曜曰¶
　義士也與之劍令自殺緯妻辛氏美色曜将妻之辛¶
　氏大哭曰妾夫已死義不獨生曜曰貞女也亦聴自¶
　殺皆以禮葬之(綱/目)¶
<pb:KR2k0050_WYG_078-24b>¶
冬十一月劉曜陷長安¶
　劉曜又率衆圍京城綝與麴允固守長安小城胡崧¶
　承檄奔命破曜於靈臺崧慮國家威舉則麴索功盛¶
　乃案兵渭北遂還槐里城中饑窘人相食死亡逃奔¶
　不可制惟涼州義衆千人守死不移帝使侍中宋敞¶
　送牋降於曜綝潜留敞使其子說曜曰今城中食猶¶
　足支一嵗未易可尅也若許綝以車騎儀同萬户郡¶
　公者請以城降曜斬而送之曰帝王之師以義行也¶
<pb:KR2k0050_WYG_078-25a>¶
　孤将軍十五年未嘗以譎詭敗人必窮兵極勢然後¶
　取之今索綝所說如是天下之惡一也輙相為戮之¶
　若審兵食未盡者便可勉强固守如糧竭兵微亦宜¶
　早悟天命孤恐霜威一震玉石俱摧及帝出降綝隨¶
　帝至平陽劉聰戮之於東市(晉書索/綝傳)帝乘羊車出降¶
　羣臣號泣攀車御史中丞吉朗嘆曰吾智不能謀勇¶
　不能死何忍君臣相隨北面事賊虜乎乃自殺(綱/目)¶
元帝太興二年(漢改號趙劉/曜光初二年)夏四月趙徙都長安¶
<pb:KR2k0050_WYG_078-25b>¶
　曜僣即皇帝位徙都長安起光世殿於前紫光殿於¶
　後繕宗廟社稷南北郊國號曰趙(晉書前/趙載記)¶
三輔兵起趙主曜擊之不克¶
　劉曜時黄石屠各路松多起兵於新平扶風聚衆數¶
　千附於南陽王保保以其将楊曼為雍州刺史王連¶
　為扶風太守據陳倉張顗為新平太守周庸為安定¶
　太守據隂宻松多下草壁秦隴氐羌多歸之曜遣其¶
　車騎劉雅平西劉厚攻楊曼於陳倉二旬不尅曜率¶
<pb:KR2k0050_WYG_078-26a>¶
　中外精銳以赴之行次雍城太史令弁廣明言於曜¶
　曰昨夜妖星犯月師不宜行乃止勅雅等攝圍固壘¶
　以待大軍(晉書前/趙載記)¶
三年(趙光初/三年)趙攻陳倉三輔兵皆破滅¶
　三年曜發雍攻陳倉曼連謀曰諜者適還云其五牛¶
　旗建多言胡主自來其鋒恐不可當也吾糧廪既少¶
　無以支乆若頓軍城下圍之百日不待兵刃而吾自¶
　滅不如率見衆以一戰如其勝也關中不待檄而至¶
<pb:KR2k0050_WYG_078-26b>¶
　如其敗也一等死早晚無在遂盡衆背城而陣為曜¶
　所敗王連死之楊曼奔於南氐曜進攻草壁又陷之¶
　松多奔隴城進陷安定保愳遷於桑城氐羌悉從之¶
　曜振旅歸於長安(晉書前/趙載記)¶
夏五月關中氐羌亂趙遣兵擊降之¶
　長水校尉尹車謀反潜結巴酋徐庫彭曜乃誅車囚¶
　庫彭等五十餘人於阿房将殺之光禄大夫游子逺¶
　固諫曜大怒幽子逺而盡殺庫彭等於是巴氐盡叛¶
<pb:KR2k0050_WYG_078-27a>¶
　推巴歸善王句渠知為主四山羌氐巴羯應之者三¶
　十餘萬關中大亂城門晝閉子逺又從獄中表諫曜¶
　怒甚毁其表叱左右速殺之劉雅朱紀呼延宴等諫¶
　曰子逺幽而尚諫者所謂忠於社稷不知死之将至¶
　陛下縱弗能用奈何殺之若子逺朝誅臣等亦暮死¶
　以彰陛下之咎天下之人皆當去陛下蹈東海而死¶
　耳陛下復與誰居乎曜意觧乃赦之敕内外戒嚴将¶
　親討渠知子逺進曰彼匪有大志希竊非望也但逼¶
<pb:KR2k0050_WYG_078-27b>¶
　於陛下峻網耳莫若赦諸逆人之家聴其復業與之¶
　更始彼生路既開不降何待若渠知自以罪重不即¶
　下者願假臣弱兵五千以為陛下梟之不敢勞陛下¶
　之将帥也曜大恱以子逺為車騎大将軍都督雍秦¶
　征討諸軍事大赦境内子逺次於雍城降者十餘萬¶
　先是上郡氐羌十餘萬落保嶮不降酋大虚除權渠¶
　自號秦王子逺進師至其壁下權渠率衆來拒五戰¶
　敗之權渠恐将降其子伊餘大言於衆曰徃劉曜自¶
<pb:KR2k0050_WYG_078-28a>¶
　來猶無若我何况此偏師而欲降之率勁卒五萬晨¶
　壓壘門左右勸戰子逺曰吾聞伊餘之勇當今無敵¶
　又其父新敗怒氣甚盛不如緩之使氣竭而擊之乃¶
　堅壁不戰伊餘有驕色子逺候其無偹夜警衆蓐食¶
　晨大風霧子逺曰天贊我也躬先士卒掃壁而出遲¶
　明覆之生擒伊餘悉俘其衆權渠大懼被髪割面而¶
　降子逺啟曜以權渠為征西将軍西戎公分徙伊餘¶
　兄弟及其部落二十餘萬口於長安(晉書前/趙載記)¶
<pb:KR2k0050_WYG_078-28b>¶
趙作鄷明觀陵霄臺¶
　曜命起鄷明觀立西宫建陵霄臺於滈池又将於覇¶
　陵西南營壽陵侍中喬豫和苞上䟽諫曰奉詔書将¶
　營鄷明觀市道蒭蕘咸以非之曰一觀之功可以平¶
　凉州矣又奉勅㫖復欲擬阿房而建西宫模瓊臺而¶
　起陵霄此則費萬鄷明功億前役也以此功費亦可¶
　以吞吴蜀剪齊魏矣又伏聞勅㫖将營建壽陵周廻¶
　四里下深二十五丈以銅為棺槨黄金飾之恐此功¶
<pb:KR2k0050_WYG_078-29a>¶
　費非國内所能辦也自古無不亡之國不掘之墓故¶
　聖人知厚葬之招害也故不為之臣子之於君父陵¶
　墓豈不欲髙廣如山嶽哉但以保全始終安固萬世¶
　為優耳曜下書曰二侍中懇懇有古人之風烈矣今¶
　勅悉停壽陵制度一遵覇陵之法省鄷水囿以與貧¶
　民(晉書前/趙載記)¶
永昌元年(趙光初/五年)陳安叛趙襲汧城破之¶
　陳安請朝曜以疾篤不許安怒且以曜為死也遂大¶
<pb:KR2k0050_WYG_078-29b>¶
　掠而歸使其将劉烈趙罕襲汧城㧞之隴上氐羌悉¶
　從安士馬雄盛衆十餘萬自稱使持節大都督假黄¶
　鉞大将軍雍涼秦梁四州牧涼王(晉書前趙載記保/按陳安南陽王)¶
　(故将太興二年上邽諸将殺/保安降曜以為秦州刺史)¶
明帝太寧元年(趙光初/六年)楊難敵奔漢中¶
　楊難敵以陳安既平内懐危懼奔於漢中鎮西劉厚¶
　追擊之獲其輜重千餘兩士女六千餘人(晉書前/趙載記)¶
三年(趙光初八年後/趙石勒七年)春三月趙遣其将劉岳及石他戰¶
<pb:KR2k0050_WYG_078-30a>¶
　於河濵敗之石勒将石他襲安國将軍北羌王盆句¶
　除俘三千餘落獲牛馬羊百餘萬而歸曜大怒投袂¶
　而起是日次於渭城遣劉岳追之曜次於富平為岳¶
　聲援岳及石他戰於河濵敗之斬他及其甲士一千¶
　五百級赴河死者五千餘人悉收所虜振旅而歸(晉/書)¶
　(前趙/載記)¶
成帝咸和四年(趙光初十二年是年/趙亡後趙太和二年)春正月石生入長¶
安¶
<pb:KR2k0050_WYG_078-30b>¶
　曜為石堪所執送於勒所勒諭曜與其太子熙書令¶
　速降之曜但勅熙匡維社稷勿以吾易意也熙及劉¶
　𦙍劉咸等謀西保秦州尚書胡勲曰今雖喪主國尚¶
　全完将士情一未可離叛可共并力拒險走未晚也¶
　引不從怒其沮衆斬之遂率百官奔於上邽關中擾¶
　亂将軍蔣英辛恕擁衆數十萬據長安遣使招勒勒¶
　遣石生率洛陽之衆以赴之(晉書前/趙載記)¶
秋八月劉引趣長安石虎擊破滅之¶
<pb:KR2k0050_WYG_078-31a>¶
　引及劉遵帥衆數萬自上邽将攻石生於長安隴東¶
　武都安定新平北地扶風始平諸郡皆起兵應引引¶
　次於仲橋(宋白曰雍州醴泉/縣城即仲橋城)石生固守長安勒使石¶
　季龍帥騎二萬拒引戰於義渠為季龍所敗引奔上¶
　邽季龍執其偽太子熙南陽王劉引等皆殺之(晉書/前趙)¶
　(載/記)¶
八年(趙建平/四年)冬十月石虎克長安石生走死¶
　石生鎮關中季龍留子䆳守襄國進師攻長安以石¶
<pb:KR2k0050_WYG_078-31b>¶
　挺為前鋒大都督生遣将軍郭權率鮮卑渉璝部衆¶
　二萬為前鋒拒之生統大軍繼發次於蒲坂前鋒及¶
　挺大戰潼關挺及丞相左長史劉隗皆戰死季龍退¶
　奔澠池鮮卑宻通於季龍背生而擊之生時停蒲坂¶
　不知挺之死也懼單馬奔長安郭權乃復收衆三千¶
　與石廣相持於渭汭生遂去長安潛於雞頭山(一統/志云)¶
　(雞頭山在鳯/翔寳雞縣)将軍蒋英固守長安季龍聞生之奔也¶
　進師入關進攻長安旬餘㧞之斬蒋英等分遣諸将¶
<pb:KR2k0050_WYG_078-32a>¶
　屯於汧徙雍秦華戎十餘萬户於關東生部下斬生¶
　於雞頭山(晉書後/趙載記)¶
十二月石生故将郭權遣使來降¶
　郭權以生敗據上邽以歸順詔以權為鎮西将軍秦¶
　州刺史於是京兆新平扶風馮翊北地皆應之(晉書/後趙)¶
　(載/記)¶
九年夏四月石𢎞将石斌攻郭權於郿陷之¶
　𢎞鎮西石廣與權戰敗績季龍遣郭敖及其子斌率¶
<pb:KR2k0050_WYG_078-32b>¶
　歩騎四萬討之次於華隂上邽豪族害權以降(晉書/後趙)¶
　(載/記)¶
趙将郭敖及羌戰於馬蘭山敗績¶
　長安陳良夫奔於黒羌招誘北羌四角王薄句大等¶
　擾北地馮翊與石斌相持石韜等率騎掎句大之後¶
　與斌夾擊之句大奔於馬蘭山郭敖等懸軍逐北為¶
　羌所敗死者十七八季龍聞而大怒遣使殺郭敖(晉/書)¶
　(後趙/載記)¶
<pb:KR2k0050_WYG_078-33a>¶
咸康二年(成主李期/玉恒二年)成将李壽陷漢中¶
　十一月晉遣建威将軍司馬勲安集漢中期遣漢王¶
　壽攻之城陷遂置守宰戍南鄭而還(十六國/春秋)¶
三年(趙主石虎/建武三年)妖人侯子光作亂杜南山趙将石廣擊¶
斬之¶
　安定人侯子光弱冠美姿儀自稱佛太子從大秦國¶
　來當王小秦國易姓名為李子楊游於鄠縣爰赤眉¶
　家頗見其妖状事微有驗赤眉信敬之妻以二女轉¶
<pb:KR2k0050_WYG_078-33b>¶
　相扇惑京兆樊經竺龍嚴諶謝樂子等聚衆數千人¶
　於杜南山下子楊稱大黄帝建元曰龍興赤眉與經¶
　為左右丞相龍諶為左右大司馬樂子為大将軍鎮¶
　西石廣擊斬之子楊頸無血十餘日而面色無異於¶
　生(晉書後/趙載記)¶
四年(趙建武/四年)夏五月趙石宣大破鮮卑於朔方¶
　五月使太子宣率歩騎二萬擊朔方鮮卑斛摩頭破¶
　之斬首四萬餘級(十六國/春秋)¶
<pb:KR2k0050_WYG_078-34a>¶
趙置戍長安¶
　虎使襄城公渉歸上庸公曰歸率衆戍長安二歸告¶
　鎮西石廣私樹恩澤潛謀不軌季龍大怒追廣至鄴¶
　殺之(十六國/春秋)¶
八年冬十二月石虎作長安宫¶
　虎盛興宫室營長安洛陽二宫作者四十餘萬人又¶
　勅秦雍嚴西討之資三五發卒諸州造甲者五十餘¶
　萬人(晉書後/趙載記)¶
<pb:KR2k0050_WYG_078-34b>¶
穆帝永和元年(趙建武/十一年)春正月趙大發兵治長安宫¶
　虎發雍洛秦并州十六萬人城長安未央宫(晉書後/趙載記)¶
五年(趙大寧/元年)春正月趙關中謫戍梁犢反敗石苞於長¶
安¶
　季龍僣即皇帝位大赦境内故東宫謫卒髙力等萬¶
　餘人當戍凉州行達雍城既不在赦例又勅雍州刺¶
　史張茂送之茂皆奪其馬令歩推鹿車致糧戍所髙¶
　力督定陽梁犢等因衆心之怨謀起兵東還隂令胡¶
<pb:KR2k0050_WYG_078-35a>¶
　人頡獨鹿微告戍者戍者皆踊抃大呼梁犢乃自稱¶
　晉征東大将軍率衆攻陷下辨逼張茂為大都督大¶
　司馬載以軺車安西劉寧自安定擊之大敗而還秦¶
　雍間城戍無不摧陷斬二千石長史長驅而東高力¶
　等皆多力善射一當十餘人雖無兵甲所在掠百姓¶
　大斧施一丈柯攻戰如神所向崩潰戍卒皆隨之比¶
　至長安衆已十萬其樂平王石苞時鎮長安盡銳拒¶
　之一戰而敗犢遂東出潼關(晉書後/趙載記)¶
<pb:KR2k0050_WYG_078-35b>¶
秋九月梁州刺史司馬勲經畧關中不克而還¶
　司馬勲以梁州刺史初屯西城退守武當時後趙石¶
　季龍死中國亂雍州諸豪帥馳告勲勲率衆出駱谷¶
　壁於懸鈎去長安二百里遣部将劉煥攻長安又㧞¶
　賀城於是關中皆殺季龍太守令長以應勲勲兵少¶
　未能自固復還梁州(晉書濟南/惠王遂傳)¶
六年夏五月杜洪據長安苻健擊敗之冬十一月健入¶
長安¶
<pb:KR2k0050_WYG_078-36a>¶
　初季龍以麻秋鎮枹罕冉閔之亂秋歸鄴洪使子雄¶
　擊而獲之以秋為軍師将軍秋說洪西都長安洪深¶
　然之既而秋因宴鴆洪将并其衆世子健收而斬之¶
　洪将死謂健曰所以未入關者言中州可指時而定¶
　今見困䜿子中原非汝兄弟所能辦關中形勝吾亡¶
　後便可鼓行而西及洪死健嗣位去秦王之號稱晉¶
　爵遣使告喪於京師且聴王命時京兆杜洪竊據長¶
　安自稱晉征北将軍雍州刺史戎夏多歸之健宻圖¶
<pb:KR2k0050_WYG_078-36b>¶
　關中懼洪知之乃偽受石祇官繕宫室於枋頭課所¶
　部種麥示無西意有知而不種者健殺之以狥既而¶
　自稱晉征西大将軍都督關中諸軍事雍州刺史盡¶
　衆西行起浮橋於盟津以濟遣其弟雄率歩騎五千¶
　入潼關兄子菁自軹關入河東健執菁手曰事若不¶
　捷汝死河北我死河南比及黄泉無相見也既濟焚¶
　橋自統大衆繼雄而進杜洪遣其将張先要健於潼¶
　關健逆擊破之健雖戰勝猶修牋於洪并送名馬珍¶
<pb:KR2k0050_WYG_078-37a>¶
　寳請至長安上尊號洪曰幣重言甘誘我也乃盡召¶
　關中之衆來拒健筮之遇泰之臨健曰小徃大來吉¶
　亨昔徃東而小今還西而大吉孰大焉是時衆星夾¶
　河西流占者以為百姓還西之象健遂進軍次赤水¶
　遣雄略地渭北又敗張先於隂槃擒之諸城盡陷菁¶
　所至無不降者三輔畧定健引兵至長安洪奔司竹¶
　健入而都之(晉書前/秦載記)¶
七年(秦主苻健/皇始元年)春正月苻健自稱秦天王¶
<pb:KR2k0050_WYG_078-37b>¶
　健軍師将軍賈元碩等表健為侍中大都督關中諸¶
　軍事大單于秦王健怒曰我官位輕重非若等所知¶
　既而潜使諷元碩等使上尊號僣稱天王大單于始¶
　繕宗廟社稷置百官於長安(晉書前/秦載記)¶
夏四月梁州刺史司馬勲與苻健戰五丈原不利而還¶
　夏四月杜洪張琚遣使招晉梁州刺史司馬勲勲率¶
　歩騎三萬自漢中入秦川健禦之於五丈原勲屢戰¶
　皆敗退歸南鄭(十六國/春秋)¶
<pb:KR2k0050_WYG_078-38a>¶
八年(秦皇始/二年)春正月苻健稱帝於長安¶
　健僣即皇帝位於太極前殿以大單于授其子萇(晉/書)¶
　(前秦/載記)¶
杜洪将張琚殺洪自稱秦王¶
　司馬勲既還漢中杜洪張琚屯宜秋(水經注鄭渠自/中山西瓠口東)¶
　(流逕宜秋城北又東/逕池陽縣故城北)洪自以右族輕琚琚遂殺洪自¶
　立為秦王五月苻健攻琚於宜秋斬之(通鑑秦按晉/書前  載記)¶
　(及朱子綱目并稱張琚殺洪自立惟司馬勲傳/及十六國春秋云洪使司馬勲殺琚與此互異)¶
<pb:KR2k0050_WYG_078-38b>¶
九年(秦皇始/三年)秋七月秦殺其司空張遇關中亂¶
　初張遇自許昌來降健納遇後母韓氏為昭儀每於¶
　衆中謂遇曰卿吾子也遇慙恨引關中諸将欲以雍¶
　州歸順乃與健中黄門劉晃謀夜襲健事覺遇害於¶
　是孔特起池陽劉珍夏侯顯起鄠喬景起雍胡陽赤¶
　起司竹呼延毒起覇城衆數萬人並遣使詣征西桓¶
　温中軍殷浩請救(晉書前/秦載記)¶
秦遣兵冦上洛¶
<pb:KR2k0050_WYG_078-39a>¶
　苻雄遣菁掠上洛郡於豐陽縣立荆州以引南金竒¶
　貨弓幹漆蠟通關市來逺商於是國用充足而異賄¶
　盈積矣(晉書前/秦載記)¶
冬秦冦池陽及鄠陷之¶
　冬十月丞相雄與清河王法及左衛将軍飛分討孔¶
　特等健兄子輔國将軍黄眉自洛陽來奔十一月雄¶
　克池陽斬孔特十二月清河王法與左衛将軍飛克¶
　鄠斬劉珍夏侯顯(十六國/春秋)¶
<pb:KR2k0050_WYG_078-39b>¶
十年(秦皇始/四年)春二月桓温帥師伐秦¶
　温統歩騎四萬發江陵水軍自襄陽入均口歩兵自¶
　淅川趣武關命司馬勲出子午道以伐秦温别将攻¶
　上洛進擊青泥破之司馬勲掠秦西鄙秦凉州刺史¶
　王擢攻陳倉以應温(通鑑在按明一統志青泥/關名  藍田縣南即嶢關)¶
夏四月温及苻健兵戰於藍田大敗之¶
　健遣子生弟雄衆數萬屯嶢柳愁思墩以拒温遂大¶
　戰生親自陷陣殺温将應誕劉泓死傷千數温軍力¶
<pb:KR2k0050_WYG_078-40a>¶
　戰生衆乃散雄又與将軍桓沖戰白鹿原又為沖所¶
　破雄遂馳襲司馬勲勲退次女媧堡温進至覇上健¶
　以五千人深溝自固居人皆安堵復業持牛酒迎温¶
　於路者十八九耆老感泣曰不圖今日復見官軍(晉/書)¶
　(桓温/傳)¶
五月温及健兵戰不利六月師還¶
　健别使雄領騎七千餘人與桓沖戰於白鹿原王師¶
　敗績又破司馬勲於子午谷初健聞温之來也收麥¶
<pb:KR2k0050_WYG_078-40b>¶
　清野以待之故温衆大饑至是徙關中三千餘户而¶
　歸及至潼關又為萇等所敗司馬勲奔還漢中(晉書/前秦)¶
　(載/記)桓石䖍從温入關沖為苻健所圍垂没石䖍躍馬¶
　赴之㧞沖於數萬衆之中而還莫敢抗者三軍嘆息¶
　威震敵人(桓石/䖍傳)王猛隠於華隂山桓温入關猛被褐¶
　而詣之一面談當世之事捫虱而言旁若無人温察¶
　而異之問曰吾奉天子之命率銳師十萬仗義討逆¶
　為百姓除殘賊而三秦豪傑未有至者何也猛曰公¶
<pb:KR2k0050_WYG_078-41a>¶
　不逺數千里深入冦境長安咫尺而不渡㶚水百姓¶
　未見公心故也所以不至温黙然無以酬之温之将¶
　還賜猛車馬拜髙官督䕶請與俱南猛還山諮師師¶
　曰卿與桓温豈並世哉在此自可富貴何為逺乎猛¶
　乃止(前秦/載記)¶
十一年(秦主苻生/壽光元年)秦苻菁作亂討斬之¶
　初桓温之入關也其太子萇與温戰為流矢所中死¶
　至是立其子生為太子健寝疾菁勒兵入東宫将殺¶
<pb:KR2k0050_WYG_078-41b>¶
　苻生時生侍健疾菁以健為死廻攻東掖門健聞變¶
　升端門陳兵衆皆舍杖逃散執菁殺之數日健死子¶
　生僣即皇帝位(晉書前/秦載記)¶
升平元年(秦主苻堅/永興元年)夏五月秦将苻黄眉等及姚襄戰¶
三原擊斬之¶
　姚襄将圖關中進兵屯杏城羌胡及秦民歸之者五¶
　萬餘户秦遣廣平王黄眉東海王堅将軍鄧羌禦之¶
　襄堅壁不戰羌謂黄眉曰襄為桓温所敗銳氣喪矣¶
<pb:KR2k0050_WYG_078-42a>¶
　然其為人彊狠若鼔譟揚旗直壓其壘彼必忿而出¶
　可一戰擒也乃率騎三千壓其壘門而陳襄怒出戰¶
　羌陽敗走襄追至三原(苻堅於嶻嶭北/置三原䕶軍)羌廻騎擊之¶
　黄眉等大軍繼至襄大敗擒斬之弟萇帥其衆降(通/鑑)¶
六月苻堅殺苻生自立為秦天王¶
　生少凶暴嗜酒宗室勲舊親戚忠良殺害畧盡生夜¶
　對侍婢曰阿法兄弟亦不可信明當除之是夜清河¶
　王符法夢神告之曰旦将禍集汝門寤而心悸會侍¶
<pb:KR2k0050_WYG_078-42b>¶
　婢來告乃與特進梁平老强注等率壮士數百人潜¶
　入雲龍門堅與吕婆樓率麾下三百餘人鼓譟繼進¶
　宿衛将士皆捨杖歸堅生猶昏寐未寤堅遂弑生以¶
　偽位讓其兄法法自以庶孽不敢當堅乃以升平元¶
　年僣稱大秦天王(晉書前/秦載記)¶
五年(秦甘露/二年)冬十月秦遷并州民於長安¶
　張平以并州叛堅率衆討之平懼乃降於堅堅赦其¶
　罪徙其所部三千餘户於長安堅自臨晉登龍門顧¶
<pb:KR2k0050_WYG_078-43a>¶
　謂其羣臣曰美哉山河之固婁敬有言關中四塞之¶
　國真不虚也權翼薛讚對曰臣聞夏殷之都非不險¶
　也周秦之衆非不多也終於身竄南巢首懸白旗驅¶
　殘於犬戎國分於項籍者何也徳之不修故耳吴起¶
　有言在徳不在險深願陛下追蹤唐虞懐逺以徳山¶
　河之固不足恃也堅大恱乃還長安(晉書前/秦載記)¶
哀帝興寧三年(秦建元/元年)秋七月匃奴侵杏城秦主堅擊¶
降之¶
<pb:KR2k0050_WYG_078-43b>¶
　匃奴右賢王曹轂左賢王衛辰舉兵叛率衆二萬攻¶
　杏城以南郡縣屯於馬蘭山堅率中外精銳以討之¶
　以其前将軍楊安鎮軍毛盛等為前鋒都督轂遣弟¶
　活拒戰於同州安大敗之斬活并四千餘級轂懼而¶
　降堅徙其酋豪六千餘户於長安鄧羌討衛辰擒之¶
　於木根山堅自驄馬城如朔方巡撫夷狄以衛辰為¶
　夏陽公以統其衆(晉書前秦載記縣/按杏城在中部)¶
冬十月梁州刺史司馬勲反¶
<pb:KR2k0050_WYG_078-44a>¶
　永和中勲遷征虜将軍監關中軍事領西戎校尉賜¶
　爵通吉亭侯為政暴酷至於治中别駕及州之豪右¶
　言語忤意即於坐梟斬之或引弓自射西土患其凶¶
　虐在州常懐僣偽之意桓温聞之務相綏懐以其子¶
　康為漢中太守勲逆謀已成憚益州刺史周撫未發¶
　及撫卒遂擁衆入劍閣梁州别駕雍端西戎司馬隗¶
　粹並切諫勲皆誅之自號梁益二州牧成都王桓温¶
　遣朱序討勲勲兵潰為序所獲送於温温斬之傳首¶
<pb:KR2k0050_WYG_078-44b>¶
　京師(晉書司/馬勲傳)¶
廢帝太和元年春三月遣兵攻南鄭¶
　荆州刺史桓豁遣督䕶桓羆攻南鄭魏興人畢欽舉¶
　兵以應羆(晉書廢/帝紀)¶
二年(秦建元/三年)羌叛秦遣兵擊獲之¶
　羗歛岐叛堅自稱益州刺史堅遣王猛與隴西太守¶
　姜衡南安太守邵羗討歛岐於畧陽猛攻破畧陽歛¶
　岐奔白馬猛遣邵羗追歛岐邵羗擒歛岐於白馬送¶
<pb:KR2k0050_WYG_078-45a>¶
　之長安(十六國春秋白按縣道/記西縣本名  馬城)¶
冬十月匃奴劉衛辰奔長安¶
　什翼犍擊衛辰河冰未合命以葦絙約流澌俄而冰¶
　合然猶未堅乃散葦於其上冰草相結有如浮梁兵¶
　乘以度衛辰不意兵猝至遂西走什翼犍收其部落¶
　什六七而還衛辰奔秦秦送還朔方遣兵戍之(綱/目)¶
三年(秦建元/四年)春二月秦遣兵偹華隂¶
　秦苻堅将苻庾據陜城來降請兵應接時有圖䜟云¶
<pb:KR2k0050_WYG_078-45b>¶
　燕馬當飲渭水堅恐暐乘釁入關大懼乃盡精銳以¶
　偹華隂(十六國/春秋)¶
五年(秦建元/六年)冬十二月秦遷鮮卑四萬餘户於長安¶
　十二月堅入鄴宫徙暐及后妃王公以下并鮮卑四¶
　萬餘户於長安(十六國/春秋)¶
簡文帝咸安元年(秦建元/七年)春正月秦徙關東豪傑及雜¶
夷於關中¶
　堅徙關東豪傑及諸雜夷十萬户於關中處烏丸雜¶
<pb:KR2k0050_WYG_078-46a>¶
　𩔖於馮翊北地(晉書前/秦載記)¶
孝武帝寧康元年(秦建元/九年)秦陷漢中¶
　晉梁州刺史楊亮遣子廣襲仇池與堅将楊安戰廣¶
　敗績晉沮水諸戍皆委城奔潰安遂進冦漢川堅使¶
　王統朱彤帥卒二萬冦蜀楊亮帥巴獠萬餘拒之戰¶
　於青谷王師不利亮奔固西城(西城屬/漢中府)彤乘勝陷漢¶
　中堅以毛當為鎮西将軍鎮漢中(晉書前/秦載記)¶
太元三年(秦建元/十四年)秋七月秦冦魏興¶
<pb:KR2k0050_WYG_078-46b>¶
　堅遣其梁州刺史韋鍾冦魏興攻太守吉挹於西城¶
　(晉書前/秦載記)¶
四年(秦建元/十四年)夏四月堅兵陷魏興太守吉挹死之¶
　挹為魏興太守苻堅将韋鍾攻魏興挹遣衆拒之斬¶
　七百餘級鍾欲趨襄陽挹又邀擊斬五千餘級鍾怒¶
　廻軍圍之挹又屢挫其銳其後賊衆繼至挹力不能¶
　抗城将陷引刀欲自殺友人逼奪其刀會賊執之挹¶
　閉口不言不食而死(晉書吉/挹傳)魏興陷挹死堅嘆曰周¶
<pb:KR2k0050_WYG_078-47a>¶
　孟威不屈於前丁彦逺潔己於後吉祖冲閉口而死¶
　何晉氏之多忠臣也(十六國/春秋)¶
九年(秦建元二十年後/秦姚萇白雀元年)春正月復魏興¶
　桓冲遣上庸太守郭寳伐堅魏興太守褚垣降之(晉/書)¶
　(桓冲/傳)¶
三月慕容泓起兵華隂¶
　慕容暐弟燕故濟北王泓先為北地長史聞垂攻鄴¶
　亡命奔關東收諸馬牧鮮卑衆至數千還屯華隂堅¶
<pb:KR2k0050_WYG_078-47b>¶
　遣将軍强永率衆擊之為泓所敗泓衆遂盛自稱使¶
　持節大都督陜西諸軍事大将軍雍州牧濟北王(晉/書)¶
　(前秦/載記)¶
秦遣其子叡擊泓敗死¶
　堅謂權翼曰鮮卑至是關東之地吾不復與之争将¶
　若泓何翼曰冦不可長今暐及宗族種𩔖盡在京師¶
　鮮卑之衆布於畿甸實社稷之先憂宜遣重将討之¶
　堅乃以廣平公苻熙鎮蒲坂徴苻叡為都督中外諸¶
<pb:KR2k0050_WYG_078-48a>¶
　軍事配兵五萬以左将軍竇衝為長史龍驤姚萇為¶
　司馬討泓於華澤苻叡勇果輕敵不恤士衆泓聞其¶
　至也懼率衆将奔關東叡馳兵要之姚萇諫曰鮮卑¶
　有思歸之心宜驅出關不可遏也叡弗從戰於華澤¶
　叡敗績被殺堅大怒萇懼誅遂叛(晉書前/秦載記)¶
夏四月姚萇起兵北地自稱秦王¶
　叡為泓所敗死萇遣龍驤長史趙都詣堅謝罪堅怒¶
　殺之萇懼奔於渭北遂如馬牧(通鑑注渭北/牧馬之地)西州豪¶
<pb:KR2k0050_WYG_078-48b>¶
　族尹詳等率五萬餘家咸推萇為盟主萇以太元九¶
　年自稱大将軍單于萬年秦王與慕容冲通和進屯¶
　北地羌胡降者十餘萬(後秦/載記)¶
五月秦上洛郡内附¶
　秦洛州刺史張五虎據豐陽來降(通鑑故按明一統志/豐陽  城在鎮安)¶
慕容沖奔華隂泓遂進逼長安¶
　竇衝擊慕容沖於河東大破之沖率騎八千奔於泓¶
　軍泓衆至十餘萬遣使謂堅曰吴王已定關東可速¶
<pb:KR2k0050_WYG_078-49a>¶
　偹資大駕奉送家兄皇帝泓當率關中燕人翼衛皇¶
　帝還返鄴都與秦以虎牢為界分王天下永為鄰好¶
　堅大怒召慕容暐責之命暐以書招諭垂及泓沖使¶
　息兵還長安恕其反叛之咎而暐宻遣使者謂泓曰¶
　吾既籠中之人必無還理不足復顧勉建大業以興¶
　復為務聴吾死聞汝便即尊位泓於是進向長安(晉/書)¶
　(前秦/載記)¶
六月秦主堅擊後秦於北地敗績¶
<pb:KR2k0050_WYG_078-49b>¶
　堅率歩騎二萬討姚萇于北地次于趙氏塢使䕶軍¶
　楊璧游騎三千斷其奔路右軍徐成左軍竇衝鎮軍¶
　毛盛等屢戰敗之仍斷其運水之路馮翊游欽聚衆¶
　數千保據頻陽遣軍運水及粟以饋姚萇楊璧盡獲¶
　之萇軍渇甚遣其弟尹買率勁卒二萬决堰竇衝斬¶
　尹買及首級萬三千萇衆危懼人有渇死者俄而降¶
　雨於萇營營中水三尺周營百歩之外寸餘而已於¶
　是萇軍大振堅怒曰天其無心何故降澤賊營萇率¶
<pb:KR2k0050_WYG_078-50a>¶
　衆七萬來攻堅堅遣楊璧等擊之為萇所敗獲楊璧¶
　毛盛徐成及前軍齊午等數十人皆禮而遣之苻暉¶
　率洛陽陜城之衆七萬歸于長安益州刺史王廣遣¶
　将軍王蚝率蜀漢之衆來赴難堅聞慕容冲去長安¶
　二百餘里引師而歸使撫軍苻方戍驪山(晉書前/秦載記)¶
慕容沖大破秦兵遂據阿房城¶
　泓謀臣髙葢宿勤崇等以泓徳望後冲且持法苛峻¶
　乃殺泓立沖為皇太弟承制行事堅拜苻暉大将軍¶
<pb:KR2k0050_WYG_078-50b>¶
　司𨽻校尉配兵五萬拒沖沖令婦人乘牛為衆掲竿¶
　為旗揚土為塵督厲其衆晨攻暉營於鄭西暉出距¶
　戰冲揚塵鼓譟暉師敗績堅又以尚書姜宇為前将¶
　軍與苻琳率衆三萬擊冲于㶚上為冲所敗宇死之¶
　琳中流矢冲遂據阿房城初堅之滅燕冲姊為清河¶
　公主年十四有殊色堅納之寵冠後庭冲年十二亦¶
　有龍陽之姿堅又幸之姊弟専寵宫人莫進長安歌¶
　之曰一雌復一雄雙飛入紫宫咸懼為亂王猛切諫¶
<pb:KR2k0050_WYG_078-51a>¶
　堅乃出冲長安又謡曰鳯凰鳯凰止阿房堅以鳯凰¶
　非梧桐不栖非竹實不食乃植桐竹數十萬株于阿¶
　房城以待之沖小字鳯凰至是終為堅賊入止阿房¶
　城焉(晉書前/秦載記)¶
秋九月慕容沖進逼長安¶
　慕容沖進逼長安堅登城觀之嘆曰此虜何從出也¶
　其彊若斯大言責沖曰爾輩羣奴正可牧牛羊何為¶
　送死沖曰奴則奴矣既厭奴苦復欲取爾見代堅遣¶
<pb:KR2k0050_WYG_078-51b>¶
　使送錦袍一領遺沖稱詔曰古人兵交使在其間卿逺¶
　來草創得無勞乎今送一袍以明本懐朕于卿恩¶
　分如何而于一朝忽為此變沖命詹事荅之亦稱皇¶
　太弟有令孤今心在天下豈顧一袍小惠茍能知命¶
　便可君臣束手早送皇帝自當寛貸苻氏以酬曩好¶
　終不使既徃之施獨美于前堅大怒曰吾不用王景¶
　畧陽平公之言使白虜敢至於此(晉書前/秦載記)¶
冬十月後秦王萇攻新平¶
<pb:KR2k0050_WYG_078-52a>¶
　姚萇聞慕容沖攻長安議進取之計羣下咸曰宜先¶
　據咸陽以制天下萇曰燕因懐奮之士而起兵若功¶
　成事㨗咸有東歸之思安能乆固秦川吾欲移兵嶺¶
　北廣收資實須秦弊燕廻然後垂拱取之兵不血刄¶
　坐定天下此卞荘得貳之義也堅寧朔将軍宋方率¶
　騎三千從雲中将赴長安萇自二縣要破之方單馬¶
　奔免其司馬田晃降萇萇遣諸将攻新平尅之(晉書/後秦)¶
　(載/記)¶
<pb:KR2k0050_WYG_078-52b>¶
十二月秦殺其新興侯慕容暐¶
　時鮮卑在城者猶有千餘人暐乃宻結鮮卑之衆謀¶
　伏兵請堅因而殺之北部人突賢與其妹别妹為左¶
　将軍竇衝小妻聞以告衝衝馳入白堅堅乃誅暐父¶
　子及其宗族城内鮮卑無少長及婦女皆殺之(晉書/前秦)¶
　(載/記)¶
秦梁州刺史潘猛棄漢中走¶
　猛棄漢中奔長安梁州之地自此復歸於晉(通/鑑)¶
<pb:KR2k0050_WYG_078-53a>¶
十年(秦苻丕大安元年後秦白雀二/年西燕主慕容冲更始元年)春正月慕容沖稱帝¶
于阿房¶
　沖稱帝改元頗有自得之志賞罰任情慕容盛年十¶
　三謂慕容柔曰十人之長亦須才過九人然後得安¶
　今中山王才不逮人功未成而驕已甚殆難濟乎(綱/目)¶
西燕主沖襲長安秦王堅與戰破之¶
　慕容沖僣稱尊號于阿房改年更始堅與沖戰各有¶
　勝負常為沖軍所圍殿中上将軍鄧邁左中郎将鄧¶
<pb:KR2k0050_WYG_078-53b>¶
　綏尚書郎鄧瓊相謂曰吾門世荷榮寵先君建殊功¶
　于國家不可不立忠効節以成先君之志且不死君¶
　難者非丈夫也于是與毛萇樂等䝉獸皮奮矛而擊¶
　沖軍沖軍潰堅獲免嘉其忠勇並拜五校加三品将¶
　軍賜爵關内侯沖遣其尚書令髙葢率衆夜襲長安¶
　攻陷南門入于南城右将軍竇衝前禁将軍李辯等¶
　擊敗之斬首千八百級分其尸而食之堅尋敗沖于¶
　城西追奔至于阿城諸将請乘勝入城堅懼為沖所¶
<pb:KR2k0050_WYG_078-54a>¶
　獲乃擊金以止軍關中堡壁三千餘所推平逺将軍¶
　馮翊趙敖為統主相率結盟遣兵粮助堅左将軍茍¶
　池右将軍俱石子率騎五千與沖争麥戰于驪山為¶
　沖所敗池死之石子奔鄴堅大怒復遣領軍楊定率¶
　左右精騎二千五百擊沖大敗之俘掠鮮卑萬餘而¶
　還堅怒悉坑之(晉書前/秦載記)¶
夏四月後秦王萇㧞新平¶
　姚萇攻新平新平太守茍輔将降之郡人遼西太守¶
<pb:KR2k0050_WYG_078-54b>¶
　馮傑蓮勺令馮羽等諫曰天下喪亂忠臣乃見昔田¶
　單守一城而存齊今秦之所有猶連城累鎮郡國百¶
　城臣子之于君父死而後已豈宜貳哉輔大悅于是¶
　凴城固守萇為土山地道輔亦為之或戰山峰萇衆¶
　死者萬有餘人輔乃詐降萇将入覺之引衆而退輔¶
　馳出擊之斬獲萬計至是糧竭矢盡外救不至萇遣¶
　吏謂輔曰吾方以義取天下豈仇忠臣乎卿但率見¶
　衆男女還長安吾須此城置鎮輔以為然率男女萬¶
<pb:KR2k0050_WYG_078-55a>¶
　五千口出城萇圍而坑之男女無遺初石季龍末清¶
　河崔恱為新平相為郡人所殺恱子液後仕堅為尚¶
　書郎自表父仇不同天地請還冀州堅愍之禁錮新¶
　平人缺其城角以恥之新平酋望深以為慚故相率¶
　距萇以立忠義(晉書前/秦載記)¶
五月西燕主沖攻長安秦王堅奔五将山¶
　沖率衆登城堅身貫甲胄督戰拒之飛矢滿身血流¶
　被體時雖兵冦危逼馮翊諸堡壁猶有負糧冒難而¶
<pb:KR2k0050_WYG_078-55b>¶
　至者多為賊所殺三輔人為沖所畧者咸遣使告堅¶
　請放火以為内應堅曰哀卿等忠誠但時運圮喪恐¶
　無益于國空使諸卿坐自夷滅吾所不忍也每夜有¶
　人周城大呼曰楊定健兒應屬我宫殿臺觀應坐我¶
　父子同出不共汝旦尋而不見人跡城中有書曰古¶
　符傳賈錄載帝出五将乆長得先是又謡曰堅入五¶
　将山長得堅大信之告其太子宏曰脫如此言天或¶
　導予今留汝兼總戎政勿與賊争利吾當出隴收兵¶
<pb:KR2k0050_WYG_078-56a>¶
　運糧以給汝天其或者正訓予也於是遣衛将軍楊¶
　定擊沖於城西為沖所擒堅彌懼付宏以後事将中¶
　山公詵張夫人率騎數百出如五将宣告州郡期以¶
　孟冬救長安(晉書前秦載記山按五将/山在鳯翔府岐  縣北)¶
六月西燕主沖入長安¶
　堅奔五将山宏尋将母妻宗室男女數千騎出奔百¶
　寮逃散慕容沖入據長安縱兵大掠死者不可勝計¶
　(晉書前/秦載記)¶
<pb:KR2k0050_WYG_078-56b>¶
秋七月後秦王萇圍五将山執秦王堅以歸¶
　堅至五将山姚萇遣将軍吴忠圍之堅衆奔散獨侍¶
　御十數人而己神色自若坐而待之召宰人進食俄¶
　而忠至執堅以歸新平幽之於别室萇求傳國璽於¶
　堅曰萇次膺符歴可以為惠堅瞋目叱之曰小羌乃¶
　敢干逼天子豈以傳國璽授汝羌也圖緯符命何所¶
　依據五胡次序無汝羌名違天不祥其能乆乎璽已¶
　送晉不可得也萇又遣尹緯說堅求為堯舜代禪之¶
<pb:KR2k0050_WYG_078-57a>¶
　事堅責緯曰禪代者聖賢之事姚萇叛賊奈何擬之¶
　古人堅既不許萇以禪代罵而求死萇乃縊堅於新¶
　平佛寺中(晉書前/秦載記)¶
冬十月後秦及西燕兵戰於新平大破之¶
　後秦白雀二年冬十月慕容沖遣尚書令車騎大将¶
　軍髙葢率衆五萬來侵戰於新平南大破之葢帥麾¶
　下數千人來降拜散騎常侍(十六國/春秋)¶
十一年(秦主苻登太初元/年後秦建初元年)夏四月後秦王萇取長安稱¶
<pb:KR2k0050_WYG_078-57b>¶
帝¶
　冲既率衆東下長安空虚盧水郝奴稱帝於長安渭¶
　北盡應之扶風王驎有衆數千堡據馬嵬奴遣弟多¶
　攻驎萇伐驎破之驎走漢中執多而進攻奴降之以¶
　太元十一年萇僣即皇帝位於長安大赦改元曰建¶
　初國號大秦改長安曰常安徙安定五千餘户於長¶
　安以弟征虜緒為司𨽻校尉鎮長安(晉書後/秦載記)¶
六月關隴諸郡復起兵應秦¶
<pb:KR2k0050_WYG_078-58a>¶
　苻丕僣即帝位於晉陽王永檄州郡以孟冬上旬會¶
　大駕於臨晉於是馮翊冦明新平張宴京兆杜敏扶¶
　風馬郎建忠髙平牧官都尉王敏等咸承檄起兵各¶
　有衆數萬遣使應丕(晉書前/秦載記)¶
冬十二月秦主登伐後秦¶
　苻丕敗尚書冦遺奉丕子懿自杏城奔登登為丕發¶
　喪行服三軍縞素登請立懿為主衆咸曰渤海王雖¶
　先帝之子然年在幼沖未堪多難國難而立長君春¶
<pb:KR2k0050_WYG_078-58b>¶
　秋之義也登於是以太元十一年僣即皇帝位立堅¶
　神主於軍中凡欲所為啟主而後行繕甲纂兵将引¶
　師而東乃告堅神主歔欷流涕将士莫不悲慟皆刻¶
　鉾鎧為死休字示以戰死為志每戰以長矟鉤刃為¶
　方圓大陣知有厚薄從中分配故人自為戰所向無¶
　前(晉書前/秦載記)¶
十二年(秦太初二年後/秦建初二年)春正月苻纂起兵杏城¶
　初纂自長安奔晉陽襄陵之敗奔杏城至是秦主登¶
<pb:KR2k0050_WYG_078-59a>¶
　遣使拜纂為大司馬封魯王纂怒曰渤海王先帝之¶
　子南安王何以不立而自立乎長史王旅諫曰南安¶
　王已立理無中改今冦虜未滅不可宗室中自為仇¶
　敵也纂乃受命於是盧水胡彭沛榖新平羌雷惡地¶
　等皆附於纂有衆十餘萬(綱/目)¶
苻纂攻上郡羌破之¶
　纂遣師奴攻上郡羌酋金大黑洛生等逆戰大破之¶
　斬首五千八百級(十六國/春秋)¶
<pb:KR2k0050_WYG_078-59b>¶
夏五月秦陷後秦汧雍二城¶
　登以竇衝為車騎将軍纂攻姚碩徳於涇陽敗之姚¶
　萇自隂宻救之纂退屯敷陸竇衝攻萇汧雍二城克¶
　之斬其将姚元平張畧等又與萇戰於汧東為萇所¶
　敗(十六國春秋○/敷陸在今鄜州)¶
八月苻師奴殺其兄纂於敷陸姚萇擊走之¶
　馮翊太守蘭櫝帥衆二萬自頻陽入和寧(和寧在杏/城東南)¶
　與纂首尾将圖長安朔方公師奴勸其兄纂稱尊號¶
<pb:KR2k0050_WYG_078-60a>¶
　不從乃殺纂自立為秦公櫝遂與師奴絶九月姚萇¶
　軍於泥源(漢書地理志北/地郡有泥陽)師奴遂戰大敗亡奔鮮卑¶
　(十六國/春秋)¶
冬十月後秦王萇擊慕容永於河西走之¶
　蘭櫝與苻師奴離二慕容永攻之櫝遣使請救萇将¶
　赴救之尚書令姚旻等曰苻登近在瓦亭陛下未宜¶
　輕舉萇曰登遲重少决必不敢輕軍深入比兩月間¶
　吾必破賊而返登雖至無能為也冬十月進擊永於¶
<pb:KR2k0050_WYG_078-60b>¶
　河西永走蘭櫝復列兵拒守萇攻之十二月擒櫝收¶
　其士馬遂如杏城(十六國春秋河按鑑注/龍門至華隂  之西也)¶
十二月姚萇㧞将軍徐嵩壘嵩死之¶
　嵩守始平郡甚有威惠及壘陷萇将姚方成執而數¶
　之嵩厲色謂方成曰汝姚萇罪應萬死主上止黄眉¶
　之斬而宥之叨據内外位為列将無犬馬識養之誠¶
　首為大逆汝曹羌軰豈可以人理期也何不速殺我¶
　早見先帝取姚萇於地下方成怒三斬嵩漆其首為¶
<pb:KR2k0050_WYG_078-61a>¶
　便器悉坑其士卒以妻子賞軍(晉書前/秦載記)¶
十四年(秦太初四年後/秦建初四年)冬十月秦主登大會兵於長安¶
　太初四年十月遣使齎書加竇衝大司馬驃騎大将¶
　軍楊定為左丞相遣衝率見衆為先驅自繁川趨長¶
　安登帥衆從新平逕據新豐之千户因使定率隴上¶
　之軍為其後繼又約監河西諸軍事并州刺史楊改¶
　都督河州諸軍事冀州刺史楊楷各率所統大會長¶
　安(十六國/春秋)¶
<pb:KR2k0050_WYG_078-61b>¶
十五年(秦太初五年後/秦建初五年)夏四月秦将軍魏褐(一作/掲)飛攻¶
後秦杏城後秦主萇擊斬之¶
　苻登将雷惡地率衆降萇拜為鎮東将軍魏褐飛自¶
　稱大将軍衝天王率氐胡數萬人攻安北姚當城於¶
　杏城雷惡地應之攻鎮東姚漢得於李閏(在今同/州西北)萇¶
　議討之羣臣咸曰陛下不憂六十里苻登乃憂六百¶
　里褐飛萇曰登非可卒殄吾城亦非登所能卒圖惡¶
　地多智南引褐飛東結董成甘言美說以成奸謀若¶
<pb:KR2k0050_WYG_078-62a>¶
　得杏城李閏控制逺近長安東北非復吾有於是潛¶
　軍赴之萇時衆不滿二千褐飛惡地衆至數萬氐胡¶
　赴之者首尾不絶萇每見一軍至輙有喜色羣下怪¶
　而問之萇曰今同惡相濟皆來會集吾得乘勝席巻¶
　一舉而覆其巢穴東北無復餘也褐飛等以萇兵少¶
　盡衆來攻萇固壘不戰示之以弱潛遣子崇率騎數¶
　百出其不意以乘其後褐飛兵擾亂萇遣鎮逺王超¶
　平逺譚亮率歩騎擊之褐飛衆大潰斬褐飛及首級¶
<pb:KR2k0050_WYG_078-62b>¶
　萬餘(晉書後/秦載記)¶
秋七月馮翊人郭質起兵應秦不克¶
　馮翊郭質起兵廣郷(魏志鄭縣有廣郷/原鄭縣時屬京兆)移檄三輔曰¶
　吾等生逢先帝堯舜之化累世受恩姚萇窮凶肆毒¶
　妄竊重名皇天雖欲絶之亦将假手於忠節凡百君¶
　子含恥而存孰若蹈道而没乎衆咸然之唯鄭縣人¶
　茍曜不從聚衆數千應姚萇質遣部将伐曜大敗而¶
　歸又與曜戰於鄭東為曜所敗衆皆潰散(晉書前/秦載記)¶
<pb:KR2k0050_WYG_078-63a>¶
十六年(秦太初六年後/秦建初六年)夏五月秦主登及後秦主萇戰¶
於馬頭原秦師敗績¶
　登自雍攻萇将金温於范氏堡尅之遂渡渭水攻萇¶
　京兆太守韋范於段氏堡不尅進據曲牢茍曜宻應¶
　登登去曲牢繁川(通鑑註繁川/在杜陵縣)次於馬頭原萇率騎¶
　來距大戰敗之斬其尚書吳忠(晉書前/秦載記)鎮東茍曜據¶
　逆萬堡宻引苻登萇與登戰敗於馬頭原收衆復戰¶
　姚碩徳謂諸将曰上慎於輕戰每欲以計取之今戰¶
<pb:KR2k0050_WYG_078-63b>¶
　既失利而更逼賊者必有由也萇聞而謂碩徳曰登¶
　用兵遲緩不識虚實今輕兵直進逕據吾東必曜䜿¶
　子與之連結也事乆變成其禍難測所以速戰者欲¶
　使䜿子謀之未就好之未深散敗其事耳進戰大敗¶
　之登退屯於郿(後秦/載記)¶
十九年(秦主苻崇延初元年後/秦主姚興皇初元年)夏四月秦主登及後秦¶
戰於廢橋敗績¶
　姚萇死登聞之喜曰姚興小兒吾将折杖笞之於是¶
<pb:KR2k0050_WYG_078-64a>¶
　盡衆而東攻屠各姚奴帛蒲二堡尅之自甘泉向關¶
　中興追登不及數十里登從六陌趨廢橋興将尹緯¶
　據橋以待之登争水不得衆渇死者十二三與緯大¶
　戰為緯所敗其夜衆潰登單馬奔雍(晉書前/秦載記)¶
五月姚興稱帝於槐里¶
　姚興字子畧萇之長子也苻堅時為太子舍人萇之¶
　在馬牧興自長安冒難奔萇立為太子萇出征討常¶
　留統後事及鎮長安甚有威惠萇死太元十九年僣¶
<pb:KR2k0050_WYG_078-64b>¶
　即帝位於槐里大赦境内改元曰皇初(晉書後/秦載記)¶
秋七月後秦主興滅秦遷隂宻三萬戸於長安¶
　興自安定如涇陽與登戰於山南斬登散其部衆歸¶
　復農業徙隂宻三萬户於長安分大營户為四置四¶
　軍以領之(晉書後/秦載記)¶
安帝隆安元年(秦皇初四年後秦亡於太和/十九年以下  秦止稱秦)秋九月秦¶
冦上洛¶
　姚興遣其子畧攻湖城及上洛恢遣梁州刺史王正¶
<pb:KR2k0050_WYG_078-65a>¶
　引率衆出子午谷以為聲援畧懼而退恢以功進征¶
　虜将軍領秦州刺史(晉書郄/恢傳)¶
秦武都氐據方山叛遣兵討平之¶
　武都氐屠飛啖鐵等殺隴東太守姚迴畧三千餘家¶
　據方山以叛興遣姚紹等討之斬飛鐵遣狄伯支迎¶
　流人曹會牛壽萬餘户於漢中(晉書後/秦載記)¶
元興二年(秦𢎞始/五年)秋七月秦徙凉州民於長安¶
　興遣姚碩徳姚穆率歩騎六萬伐吕隆大敗吕隆之¶
<pb:KR2k0050_WYG_078-65b>¶
　衆隆懼遂降興徙河西豪右萬餘户於長安(晉書後/秦載記)¶
義熙二年(秦𢎞始/八年)将軍苻宣入漢中¶
　晉義熙二年平北将軍梁州督䕶苻宣入漢中興梁¶
　州别駕吕營漢中徐逸席難起兵應宣求救於楊盛¶
　盛遣軍臨濜口南梁州刺史王敏退守武興楊盛復¶
　通於晉(晉書後/秦載記)¶
三年(秦𢎞始九年夏主赫/連勃勃龍升元年)夏六月赫連勃勃自稱大¶
夏天王¶
<pb:KR2k0050_WYG_078-66a>¶
　勃勃魁岸美風儀性辯慧秦王興見而竒之配以雜¶
　虜二萬餘落使鎮朔方會魏主珪歸所虜秦将於秦¶
　興歸賀狄干以報之勃勃怒遂謀叛秦柔然獻馬於¶
　秦勃勃掠取之襲殺没奕于而并其衆自為夏后氏¶
　之苗裔稱大夏天王置百官(綱/目)¶
七年(秦𢎞始/十三年)春正月夏攻秦杏城獲其守将姚詳¶
　姚詳時鎮杏城為赫連勃勃所逼糧盡委守南奔大¶
　蘇勃勃要之兵散為勃勃所執時遣衛大将軍顯迎¶
<pb:KR2k0050_WYG_078-66b>¶
　詳詳敗遂屯杏城(晉書後/秦載記)¶
九年(秦𢎞始十五年/夏鳯翔元年)春夏築統萬城¶
　勃勃以叱干阿利領将作大匠發嶺北夷夏十萬人¶
　於朔方黑水之南營起都城勃勃自言朕方統一天¶
　下君臨萬邦可以統萬為名阿利性工巧然殘忍刻¶
　薄蒸土築城錐入一寸即殺作者而并築之勃勃以¶
　為忠故委以營繕之任(晉書夏/載記)¶
十一年(秦𢎞始/十七年)春夏攻秦杏城㧞之¶
<pb:KR2k0050_WYG_078-67a>¶
　勃勃攻姚興将姚逵於杏城二旬尅之執逵及其将¶
　姚大用姚安和姚利僕尹敵等坑戰士二萬人(晉書/夏載)¶
　(記/)赫連勃勃攻杏城興遣姚弼救之至冠泉而杏城¶
　陷興入北地弼次於三樹遣弼及斂曼嵬向新平興¶
　還長安(後秦/載記)¶
秋九月夏遣兵入秦新平姚弼敗之¶
　勃勃遣其将赫連建率衆冦二縣遂入新平姚弼討¶
　之戰於龍尾堡大破之擒建送於長安(晉書後/秦載記)¶
<pb:KR2k0050_WYG_078-67b>¶
秦将康宦作亂赦不誅¶
　楊武安鄉侯康宦驅略白鹿原氐胡數百家奔上洛¶
　太守宋林距之商洛人黄金等起義兵以掎宦宦乃¶
　率衆歸罪興赦之復其爵位(晉書後/秦載記)¶
十二年(秦主姚泓/永和元年)春三月夏克秦雍城秦主泓擊却之¶
　勃勃進兵侵雍嶺北雜户悉奔五将山征北姚恢率¶
　户五千奔新平鎮西姚諶委鎮東走勃勃遂據雍抄¶
　掠郿城姚紹及征虜尹昭鎮軍姚洽等率歩騎五萬¶
<pb:KR2k0050_WYG_078-68a>¶
　討勃勃姚恢以精騎一萬繼之軍次横水勃勃退保¶
　安定(晉書後/秦載記)¶
夏五月楊盛遣兵攻長虵秦兵討走之¶
　楊盛遣兄子倦入㓂長虵平陽氐茍渇聚衆千餘據¶
　五丈原以叛遣鎮逺姚萬恢武姚難討之為渇所敗¶
　姚諶討渇擒之泓使輔國歛曼嵬前将軍姚光兒討¶
　楊倦於陳倉倦奔於散關(晉書後/秦載記)¶
六月夏遣兵侵秦池陽¶
<pb:KR2k0050_WYG_078-68b>¶
　勃勃遣兄子提南侵池陽車騎姚裕前将軍彭白狼¶
　建義虵元距却之(晉書後/秦載記)¶
十三年(秦永和/二年)春正月秦将姚恢反逼長安討平之¶
　姚恢率安定鎮户三萬八千焚燒室宇以車為方陣¶
　自北雍州趣長安自稱大都督建義大将軍移檄州¶
　郡欲除君側之惡乃南攻郿城鎮西姚諶為恢所敗¶
　恢軍勢彌盛長安大震泓馳使徴紹遣姚裕及輔國¶
　胡翼度屯於澧西姚紹率輕騎先赴難使姚洽司馬¶
<pb:KR2k0050_WYG_078-69a>¶
　國璠将歩卒三萬赴長安恢從曲牢進屯杜城紹與¶
　恢相持於靈臺姚讚聞恢漸逼留寧朔尹雅為𢎞農¶
　太守守潼關率諸軍還長安恢衆見諸軍悉集咸懼¶
　其将齊黄等棄恢而降恢進軍逼紹讚自後要擊大¶
　破之殺恢及其三弟(晉書後/秦載記)¶
三月将軍王鎮惡攻潼關與秦太宰姚紹戰大破之¶
　義熙十二年髙祖領平北将軍沈林子參平北軍事時¶
　偽河東太守尹昭據蒲坂林子與冠軍檀道濟同攻¶
<pb:KR2k0050_WYG_078-69b>¶
　蒲坂龍驤王鎮惡攻潼關姚泓聞大軍至遣偽東平¶
　公姚紹争據潼關林子謂道濟曰蒲坂城堅池深不¶
　可旬日而尅不如棄之還援潼關且潼關天阻所謂¶
　形勝之地鎮惡孤軍勢危力屈若使姚紹據之則難¶
　圖也及其未至當并力争之若潼關事㨗尹昭可不¶
　戰而服道濟從之既至紹設重圍圍林子及道濟鎮¶
　惡等時懸師深入三軍疑阻莫有固志道濟議欲渡¶
　河避其鋒或欲棄捐輜重還赴髙祖林子塞井焚舍¶
<pb:KR2k0050_WYG_078-70a>¶
　示無全志率麾下數百人犯其西北紹衆小靡乗其¶
　亂而薄之紹大潰俘虜千數悉獲紹器械資實紹退¶
　走復留偽武衛将軍姚鸞精兵守險林子衘枚夜襲¶
　即屠其城紹復遣撫軍将軍姚讚将兵屯河上絶水¶
　道讚壘塹未立林子邀擊連破之讚衆皆奔散紹又¶
　遣長史領軍将軍姚伯子寧朔将軍安鸞䕶軍姚黙¶
　騾平逺将軍河東太守唐小方率衆三萬屯據九泉¶
　憑河固險以絶糧援髙祖以通津阻要兵糧所急復¶
<pb:KR2k0050_WYG_078-70b>¶
　遣林子争據河源林子巻甲進討累戰大破之尋紹¶
　忽死讚統後事鳩集餘衆復襲林子林子率師禦之¶
　讃輕騎遁走既連戰皆㨗士馬旌旗甚盛髙祖賜書¶
　勸勉之(宋書/序傳)¶
秋七月将軍沈田子入武關¶
　義熙十二年髙祖北伐田子與順陽太守傅𢎞之各¶
　領别軍從武關屯據青泥姚泓欲自禦大軍慮田子¶
　襲其後欲先平田子然後傾國東出乃率軍數萬奄¶
<pb:KR2k0050_WYG_078-71a>¶
　至青泥田子所領裁數百欲擊之傅𢎞之曰彼衆我¶
　寡難可與敵田子曰師貴用竒不必在衆便獨率所¶
　領鼓而進合圍數重田子撫慰士卒棄糧毁舍前後¶
　奮擊所向摧陷賊衆一時潰散所殺萬餘人長安既¶
　平髙祖燕於文昌殿舉酒賜田子曰咸陽之平卿之¶
　功也即以咸陽相賞授咸陽始平二郡太守(宋書/序傳)初¶
　劉裕以沈田子等衆少遣沈林子将兵自秦嶺往助¶
　之至則已破相與追之關中郡縣多濳送欵於田子¶
<pb:KR2k0050_WYG_078-71b>¶
　(十六國/春秋)¶
八月王鎮惡帥師自河入渭大破秦兵¶
　劉裕至潼關東平公讃拒裕於關西姚難屯於香城¶
　裕遣王鎮惡王敬自秋社西渡渭以逼難軍難既為¶
　鎮惡所逼引兵而西時大霖雨渭水泛溢讃等不得¶
　北渡鎮惡水陸兼進追及難軍泓自㶚上引兵次石¶
　橋以為之援讃退屯鄭城鎮北姚疆率部人數千與¶
　難合陣於涇上以拒鎮惡鎮惡遣毛徳祖進擊破疆¶
<pb:KR2k0050_WYG_078-72a>¶
　疆力戰死之難遁還長安裕進據鄭城泓使姚裕尚¶
　書龎統屯兵營中陳留公洸屯兵澧西尚書姚白𤓰¶
　徙四軍雜户入長安姚丕守渭橋胡翼度屯石積姚¶
　讃屯覇東泓軍逍遥園王鎮惡率水軍自河入渭泝¶
　流而上所乘皆䝉衝小艦行船者悉在艦内北土素¶
　無舟檝泓軍見艦進而外無有行船人莫不驚以為¶
　神鎮惡至渭橋令軍士食畢皆持杖登岸後登者斬¶
　既登岸渭水流急艦皆隨流逐去倐忽不知所在鎮¶
<pb:KR2k0050_WYG_078-72b>¶
　惡諭士卒曰此是長安城北門去家萬里而遥舟檝¶
　衣糧並已隨流今進而戰勝則功名俱顯不勝則骨¶
　骸不返乃身先士卒衆隨騰躍争進大破丕軍於渭¶
　橋泓引兵赴之逼水地狹為丕敗兵所蹂踐不戰而¶
　潰鎮西将軍諶等皆死於陣泓單馬還宫鎮惡入自¶
　平朔門泓與裕等數百騎出奔石橋東平公讃聞泓¶
　敗召将士告之衆皆以刀擊地攘袂大泣讃夜帥諸¶
　軍将會泓於石橋晉師已固圍之讃軍不得入衆皆¶
<pb:KR2k0050_WYG_078-73a>¶
　驚散泓計無所出謀欲詣軍門降泓子佛念年十二¶
　謂泓曰晉人将逞其欲終必不全願自裁決泓憮然¶
　不答佛念登宫牆自投死八月癸亥泓将妻子羣臣¶
　詣壘門降鎮惡乃以屬吏城内夷晉六萬餘户皆以¶
　國恩撫慰之號令嚴肅百姓安堵(十六國/春秋)¶
九月太尉裕入長安¶
　九月裕至長安鎮惡迎於㶚上裕勞之曰成吾覇業¶
　者真卿也謝曰此明公之威諸将之力鎮惡何功之¶
<pb:KR2k0050_WYG_078-73b>¶
　有焉裕笑曰卿學馮異耶鎮惡性貪秦府庫盈積鎮¶
　惡盗取不可勝紀裕以其功大不問裕收秦彛器渾¶
　儀土圭紀里鼓指南車及秦玉璽送建康餘金帛珍¶
　寳頒将士送泓建康市戮之(十六國/春秋)¶
十二月太尉裕東還留子義真鎮關中¶
　義真初封桂陽公從北征及關中平定髙祖議欲東¶
　還而諸将行役既乆咸有歸願止留偏将不足鎮固¶
　人心乃以義真行都督雍梁秦三州諸軍事安西将¶
<pb:KR2k0050_WYG_078-74a>¶
　軍領䕶西戎校尉雍州刺史太尉諮議參軍京兆王¶
　脩為長史委以關中之任髙祖将還三秦父老詣門¶
　流涕訴曰殘民不沾王化於今百年矣始觀衣冠方¶
　仰聖澤長安十陵是公家墳墓咸陽宫殿數千間是¶
　公家屋宅捨此欲何之髙祖為之愍然慰辭曰受命¶
　朝廷不得擅留感諸君戀本之意今留第二兒令文¶
　武賢才共鎮此境臨還自執義真手以授王脩令脩¶
　執其子孝孫手以授髙祖義真尋除正加節又進督¶
<pb:KR2k0050_WYG_078-74b>¶
　并東秦二州司州之東安定新平二郡諸軍事領東¶
　秦州刺史(宋書武/三王傳)¶
夏遣兵向長安¶
　裕留子義真鎮長安而還勃勃聞之大恱謂王買徳¶
　曰朕将進圖長安卿試言取之方畧買徳曰劉裕滅¶
　秦所謂以亂平亂朱有徳政以濟蒼生關中形勝之¶
　地而以弱才小兒守之非經逺之規也狼狽而返者¶
　欲速成簒事耳無暇有意於中原陛下以順伐逆義¶
<pb:KR2k0050_WYG_078-75a>¶
　貫幽顯百姓望義旗之至以日為嵗矣青泥上洛南¶
　師之衝要宜置游兵斷其去來之路然後杜潼關塞¶
　崤陜絶其水陸之道陛下聲檄長安申布恩澤三輔¶
　父老皆壺漿以迎王師矣義真獨坐空城逃竄無所¶
　一旬之間必面縛麾下所謂兵不血刄不戰而自定¶
　也勃勃善之以子璝都督前鋒諸軍事領撫軍大将¶
　軍率騎二萬南伐長安前将軍赫連昌屯兵潼關以¶
　買徳為撫軍右長史南斷青泥勃勃率大衆繼發(晉/書)¶
<pb:KR2k0050_WYG_078-75b>¶
　(夏載/記)¶
十四年(夏昌武/元年)春正月沈田子矯殺王鎮惡王脩討沈¶
田子斬之赫連璝襲長安不克¶
　夏赫連璝至渭關中民降之者屬路沈田子将兵拒¶
　之畏其衆盛不敢進王鎮惡聞之曰公以十嵗兒付¶
　吾屬當共竭力而擁兵不進虜何由得平遂與田子¶
　俱出田子與鎮惡素有相圖之志至是益忿懼軍中¶
　又訛言鎮惡欲盡殺南人據關中反田子遂請鎮惡¶
<pb:KR2k0050_WYG_078-76a>¶
　至傅𢎞之營計事使人斬之矯稱受太尉命義真與¶
　王脩被甲登門以察其變脩執田子數以專戮而斬¶
　之𢎞之破夏兵夏兵乃退(通/鑑)¶
冬十一月劉義真殺其長史王脩關中大亂¶
　義真賜與無節王脩每裁抑之左右皆怨譛脩欲反¶
　義真殺之於是人情離駭莫相統一義真悉召外兵¶
　閉門拒守關中郡縣悉降於夏(綱/目)¶
十一月赫連勃勃陷長安義真逃歸¶
<pb:KR2k0050_WYG_078-76b>¶
　勃勃進據咸陽長安樵採路絶劉裕聞之大懼乃召¶
　義真東鎮洛陽以朱齡石為雍州刺史守長安義真¶
　大掠而東至於㶚上百姓逐齡石而迎勃勃入於長¶
　安璝率衆三萬追擊義真王師敗績義真單馬而遁¶
　買徳獲晉寧朔将軍傅𢎞之輔國将軍蒯恩義真司¶
　馬毛脩之於青泥積人頭以為京觀於是勃勃大饗¶
　将士於長安舉觴謂買徳曰卿往日之言一周而果¶
　效可謂算無遺䇿矣(晉書夏/載記)義真殺脩人情離駭髙¶
<pb:KR2k0050_WYG_078-77a>¶
　祖遣将軍朱齡石替義真鎮關中使義真輕兵疾歸¶
　諸将競歛財貨多載子女方軌徐行虜追騎且至建¶
　威将軍傅𢎞之曰公處分亟進恐虜追擊今多将輜¶
　重日行十里虜騎追至何以待之宜棄車輕行乃可¶
　以免不從賊追兵果至輔國将軍蒯恩斷後不能禁¶
　至青泥後軍大敗諸将及府功曹王賜悉被俘虜義¶
　真在前得與數百人奔散日暮虜不復窮追義真與¶
　左右相失獨逃草中中兵參軍段宏單騎追尋義真¶
<pb:KR2k0050_WYG_078-77b>¶
　識其聲出就之曰君非段中兵耶身在此宏負之而¶
　歸初髙祖聞青泥敗未得義真審問有前至者訪之¶
　並云闇夜奔敗無以知存亡髙祖怒甚尅日北伐謝¶
　晦諫不從及得宏啟事知義真已免乃止(宋書武/三王傳)義¶
　熙十四年義真被徴以齡石持節督關中諸軍事右¶
　将軍雍州刺史敕齡石若關右必不可守可與義真¶
　俱歸齡石亦棄城奔走(宋書朱/齡石傳)¶
赫連勃勃稱帝於長安¶
<pb:KR2k0050_WYG_078-78a>¶
　勃勃為壇於㶚上僣即皇帝位赦其境内改元昌武¶
　(晉書夏/載記)¶
恭帝元熙元年春正月赫連勃勃還統萬以子璝鎮長¶
安¶
　羣臣勸都長安勃勃曰朕豈不知長安累帝舊都有¶
　山河四塞之固但荆吴逺僻勢不能為人之患東魏¶
　與我同境壤去北京裁數百餘里朕在長安北京恐¶
　有不守之憂朕在統萬彼終不敢濟河諸卿適未見¶
<pb:KR2k0050_WYG_078-78b>¶
　此耳乃於長安置南臺以璝領大将軍雍州牧録南¶
　臺尚書事勃勃還統萬以宫殿大成於是赦其境内¶
　又改元曰真興(晉書夏/載記)¶
宋¶
文帝元嘉十年冬十一月楊難當陷漢中¶
　十年梁州刺史甄法䕶刑政不理太祖遣刺史蕭思¶
　話代任難當因思話未至舉兵襲梁州破白馬十一¶
　月法䕶委鎮奔洋川難當遂有漢中之地(宋書氐/胡傳)延¶
<pb:KR2k0050_WYG_078-79a>¶
　和二年冬十月楊難當率衆圍漢中三年難當克漢¶
　中送雍秦流民七千家於長安(魏書太/武帝紀)¶
十一年春蕭思話討楊難當破之復取漢中¶
　思話聞法䕶已委鎮北奔西城遣司馬建威将軍南¶
　漢中太守蕭諱五百人前進又遣西戎長史蕭汪之¶
　繼之諱緣路收合士衆得精兵千人十年正月進據¶
　磝頭難當焚掠漢中引衆西還留其輔國将軍梁秦¶
　二州刺史趙温守梁州魏興太守薛健據黄金諱進¶
<pb:KR2k0050_WYG_078-79b>¶
　屯磝頭遣隂平太守蕭坦赴黄金薛健副姜寳據鐵¶
　城鐵城與黄金相對去一里斫樹塞道坦進攻二戍¶
　㧞之二月趙温又率薛健及其寧朔将軍馮翼太守¶
　蒲早子來攻坦營坦奮擊大破之坦被創賊退保西¶
　水諱司馬錫文祖進據黄金蕭汪之歩騎五百相繼¶
　而至平西将軍臨川王義慶遣龍驤将軍裴方明三¶
　千人赴諱等進黄金早子健等退保下桃思話先遣¶
　行參軍王靈濟率偏軍出洋川因向南城偽陵江将¶
<pb:KR2k0050_WYG_078-80a>¶
　軍趙英堅守險靈濟擊破之生擒英南城空虚因資¶
　無所復引軍還與諱合三月諱率衆軍進據□公固¶
　難當遣其子和率趙温蒲早子及左衛将軍吕平寧¶
　朔将軍司馬飛龍歩騎萬餘跨漢津結砦其間立浮¶
　橋悉力攻諱合圍數十重短兵接戰弓矢無復用賊¶
　悉衣犀革戈矛所不能加諱乃截矟長數尺以大斧¶
　椎之一矟輙貫十餘賊賊不能當因大敗燒砦奔走¶
　退據大桃閏月諱及方明臺軍至龍驤将軍楊平興¶
<pb:KR2k0050_WYG_078-80b>¶
　幢主殿中将軍梁坦直入角弩追之賊又敗走殺傷¶
　虜獲甚多漢中平(宋書蕭/思話傳)¶
十八年楊難當㓂漢中遣兵討之¶
　難當傾國冦邉遣其将苻冲出東洛宋梁秦刺史劉¶
　正道擊斬之難當乃還十二月遣龍驤将軍裴方明¶
　等討之(通/鑑)¶
二十年秋七月楊文徳據白崖以降¶
　魏河間公齊與武都王楊保宗對鎮雒谷(雒谷一名/駱谷終南)¶
<pb:KR2k0050_WYG_078-81a>¶
　(谷/名)保宗弟文徳說保宗閉險叛魏齊誘保宗殺之其¶
　屬苻達任朏遂舉兵立文徳為王據白崖(質實云白/崖山名在)¶
　(漢中府洋縣/北六十里)分兵取諸戍魏将軍古弼擊之文徳遣¶
　使求援於宋七月宋以文徳為征西大将軍武都王(綱/目)¶
二十七年(魏太平真/君十一年)冬十一月雍州參軍柳元景攻魏¶
潼關據其城¶
　元景攻𢎞農生擒李初古援龎法起率衆次於潼關¶
　先是建義将軍華山太守劉槐糾合義兵攻關城㧞¶
<pb:KR2k0050_WYG_078-81b>¶
　之力少不固頃之又集衆以應王師法起次潼關槐¶
　亦至賊關城戍主婁須望旗奔潰虜衆溺於河者甚¶
　衆法起與槐即據潼關虜蒲城鎮遣偽帥何難於封¶
　陵阜列三營以擬法起法起長驅入關行王檀故壘¶
　虜謂直向長安何難率衆欲濟河以截軍後法起回¶
　軍臨河縱兵射之賊退散關中諸義徒并處處鋒起¶
　四山羌胡咸皆請奮時北討諸軍王元謨等敗退虜¶
　遂深入太祖以元景不宜獨進令班師(宋書柳/元景傳)¶
<pb:KR2k0050_WYG_078-82a>¶
南齊¶
髙帝建元元年冬十月氐冦梁州刺史王𤣥邈討平之¶
　初晉夀民李烏奴與白水氐冦梁州刺史范栢年說¶
　降之及朝廷遣王𤣥邈代栢年詔與烏奴俱下烏奴¶
　勸栢年不受代栢年計未决左衛帥胡諧之嘗就栢¶
　年求馬不得譛於齊主曰栢年欲據梁州齊主使南¶
　郡王長懋誘栢年殺之烏奴叛引氐兵為冦𤣥邈誘¶
　擊破之(綱/目)¶
<pb:KR2k0050_WYG_078-82b>¶
明帝建武二年(魏太和/十九年)夏四月魏軍圍漢中梁州刺史¶
蕭懿拒却之¶
　偽梁州刺史魏郡王英十萬餘人通斜谷冦南鄭梁¶
　州刺史蕭懿遣軍主姜山安趙超宗等數軍萬餘人¶
　分據角弩白馬沮水拒戰大敗英進圍南鄭土山衝¶
　車晝夜不息懿率東從兵二千餘人固守拒戰隨手¶
　摧却英攻城自春至夏六十餘日不下死傷甚衆軍¶
　中糧盡𢷬麴為食蓄菜葉直千錢懿先遣軍主韓嵩¶
<pb:KR2k0050_WYG_078-83a>¶
　等征獠回軍援州城至黄牛川為虜所破時梁州土¶
　豪范凝梁季羣於家請英設㑹伏兵欲殺英事覺英¶
　執季羣殺之凝竄走英退保濁水與楊靈珍復俱退¶
　入斜谷㑹天大雨軍馬含漬截竹煮米於馬上持炬¶
　炊而食英至下辨靈珍弟婆羅阿卜珍反襲擊英衆¶
　散射中英頰偽陵江将軍悦楊生領鐵騎死戰救之¶
　得免(南齊書/魏虜傳)英領梁州刺史髙祖臨鍾離詔英率衆¶
　偹冦英以漢中有可乘之㑹表求進討許之師次沮¶
<pb:KR2k0050_WYG_078-83b>¶
　水蕭懿遣将尹紹祖梁季羣領衆二萬徼山立栅分¶
　為數處隔水為營英謀選精卒并攻一營若克一營¶
　四營自㧞於是簡兵三面騰上既破一處四營俱潰¶
　生擒梁季羣斬三千餘級俘七百人将逼南鄭梁州¶
　民李天幹等詣英降天幹等家在南鄭之西請師迎¶
　接英遣迎之蕭懿遣将姜脩率衆追襲逮夜交戰頗¶
　有殺傷脩後屢敗復更請軍懿遣衆赴之迎者告急¶
　英率騎一千倍道赴救未至賊已退還英恐其入城¶
<pb:KR2k0050_WYG_078-84a>¶
　别遣統軍元㧞隨其後英徼其前合擊之懿續遣軍¶
　英不虞賊至且衆力已疲軍少人懼咸欲奔走英緩¶
　騎徐行神色自若登髙望賊東西指揮状似處分然¶
　後整列而前賊謂有伏兵俄然賊退乗勢追殄遂圍¶
　南鄭被勅班師英於是先遣老弱身勒精卒留後遣¶
　使與懿告别懿以為詐英還二日懿乃遣将追英英¶
　親自殿後與士卒下馬交戰衆莫敢逼全軍而還(魏/書)¶
　(中山王/英傳)庾域為華陽太守時魏軍初圍南鄭州有空¶
<pb:KR2k0050_WYG_078-84b>¶
　倉數十所域封題指示将士云此中粟皆滿足支二¶
　年但努力堅守衆心以安以功拜羽林監(册府/元龜)¶
四年(魏太和二/十一年)秋八月氐帥楊靈珍等來降¶
　魏以氐帥楊靈珍為南梁州刺史靈珍舉州降齊襲¶
　魏武興王(明一統志云武興故址/在今漢中府畧陽縣南)楊集始集始窘急¶
　亦降於齊魏遣李崇討之(綱目二按集始於東昏侯/永元  年復叛齊入魏)¶
九月魏克武興楊靈珍奔漢中¶
　李崇槎山分進出其不意表裏以襲羣氐皆棄靈珍¶
<pb:KR2k0050_WYG_078-85a>¶
　散歸靈珍衆减大半崇進據赤土靈珍又遣從弟建¶
　率五千人屯龍門躬率精勇一萬據鷲硤龍門之北¶
　數十里伐樹塞路鷲硤之口積大木聚礌石臨崖下¶
　之以拒官軍崇乃命統軍慕容拒率衆五千從他路¶
　夜襲龍門破之崇乃自攻靈珍靈珍連戰敗走俘其¶
　妻子崇多設疑兵襲克武興靈珍走奔漢中(魏書李/崇傳)¶
　(按今沔縣/有龍門山)¶
梁¶
<pb:KR2k0050_WYG_078-85b>¶
武帝大同元年(魏大統/元年)秋七月東益州叛魏來降¶
　梁鄱陽王範刺史樊文熾合兵圍晉壽魏東益州刺¶
　史傅敬和降敬和䜿眼之子也(通鑑即按魏置東/益州  今畧陽)¶
冬十一月魏梁州降魏遣董紹張獻圍南鄭衡州刺史¶
蘭欽破之¶
　蘭欽持節督南梁南北秦沙四州諸軍事魏梁州刺¶
　史元羅降梁漢底定進號智武将軍俄改持節都督¶
　衡桂二州諸軍事衡州刺史未及赴職魏遣都督董¶
<pb:KR2k0050_WYG_078-86a>¶
　紹張獻攻圍南鄭梁州刺史杜懐珤請救欽率所領¶
　援之大破紹獻於髙橋城斬首三千餘紹獻奔退追¶
　入斜谷斬獲畧盡(梁書蘭/欽傳)¶
簡文帝大寳二年(魏大統/十七年)冬十月魏人侵南鄭¶
　侯景之逼江陵也湘東王繹求援於魏命梁秦二州¶
　刺史宜豐侯循以南鄭與魏循不可魏宇文泰遣大¶
　将軍達奚武将兵三萬取漢中循遣參軍劉璠求援¶
　於武陵王紀紀遣潼州刺史楊乾運救之(綱目於按/蕭循  承)¶
<pb:KR2k0050_WYG_078-86b>¶
　(聖元年四月以梁州/降達奚武南鄭入魏)¶
魏¶
太祖登國六年秋九月帝㧞五原¶
　九月襲五原屠之收其積榖還紐垤川於棝陽塞北¶
　樹碑記功(魏書太/祖紀)¶
冬十月征蠕蠕追緼紇提於䟦那山降之¶
　緼紇提附衛辰而貳於我登國中討之長孫肥至涿¶
　邪山及匹候䟦䟦舉落請降獲緼紇提子昌多汗及¶
<pb:KR2k0050_WYG_078-87a>¶
　曷多汗兄詰歸之社崙斛律等并宗黨數百人分配¶
　諸部緼紇提西遁将歸衛辰太祖追之至䟦那山緼¶
　紇提復降太祖撫慰如舊(魏書蠕蠕傳榆按涿邪山䟦/那山並在今  林府北套内)¶
九年冬十月蠕蠕叛遣兵討誅之¶
　九年曷多汗與社崙率部衆棄其父西走長孫肥輕¶
　騎追之至上郡䟦那山斬曷多汗盡殪其衆(魏書蠕/蠕傳)¶
十年(燕建興/十年)秋七月燕冦五原九月帝進軍臨河十月¶
燕軍遁¶
<pb:KR2k0050_WYG_078-87b>¶
　慕容垂遣其子寳來冦五原造舟收榖帝遣右司馬¶
　許謙徴兵於姚興東平公元儀徙據朔方(魏書太/祖紀)夏¶
　五月垂遣太子寳及遼西王農與趙王麟等率歩騎¶
　八萬自五原伐魏范陽王徳陳留王紹别将歩騎一¶
　萬八千為寳後繼秋七月魏張兖言於太祖曰燕狃¶
　於滑台長子之捷有輕我之心宜羸形以驕之乃可¶
　克也太祖從之悉徙部落畜産西渡河千餘里以避¶
　之寳軍至五原降魏别部三萬餘家收穄田百餘萬¶
<pb:KR2k0050_WYG_078-88a>¶
　斛置黑城進師臨河造船為濟具八月太祖治兵於¶
　河南九月進師臨河築臺告津奮揚威武連旌沿河¶
　東西千有餘里太子寳列兵将濟暴風忽起漂其舩¶
　數十艘泊南岸魏獲其甲士三百餘人皆釋而遣之¶
　寳之發中山也垂已有疾既至五原魏使人邀中山¶
　之路伺其使者盡執之寳數月不聞垂起居太祖使¶
　所執使者臨河告之曰若父已死何不早歸寳等憂¶
　恐士卒駭動欲為變時秦姚興遣兵救魏至是亦至¶
<pb:KR2k0050_WYG_078-88b>¶
　燕魏相持積旬趙王麟将慕輿嵩以垂為實死潜謀¶
　作亂奉麟為主事洩嵩等皆死寳麟等内自猜疑冬¶
　十月辛未燒舩夜遁(十六國春秋郡按明一統志臨/河縣名屬上  隋改為延川縣)¶
天興元年夏四月關中羌來降¶
　鄜城屠各董羌杏城盧水郝奴各率其種内附(魏書太/祖紀)¶
太宗永興五年夏六月帝如五原¶
　六月西幸五原校獵于骨羅山獲獸十萬(魏書太/宗紀)¶
泰常二年冬十二月雍氐内附¶
<pb:KR2k0050_WYG_078-89a>¶
　氐豪徐騃奴齊元子等擁部落三萬於雍遣使内附¶
　詔将軍王洛生及河内太守楊聲等西行以應之(魏/書)¶
　(太宗/紀)¶
四年夏六月馮翊羌降¶
　馮翊羌酋黨道子遣使内屬(魏書太/宗紀)¶
冬十二月帝如薛林山校獵¶
　十二月西廵至于黄河從君子津西渡大狩于薛林¶
　山(魏書太宗紀府按薛林/山在今榆林  北套内)¶
<pb:KR2k0050_WYG_078-89b>¶
五年秋七月帝如五原¶
　七月丁酉西至於五原(魏書太/宗紀)¶
冬十二月杏城羌酋率衆來歸¶
　十有二月丁亥杏城羌酋狄温子率三千餘家内附¶
　(魏書太/宗紀)¶
七年秋九月帝如橋山¶
　九月辛酉幸橋山遣使者祠黄帝唐尭廟(魏書太/宗紀)¶
太武帝始光三年(夏赫連昌/承光二年)夏六月帝如五原校獵¶
<pb:KR2k0050_WYG_078-90a>¶
　六月幸雲中西至五原田於隂山(魏書太/武帝紀)¶
冬十月帝西廵伐赫連昌十一月入統萬城¶
　十月丁巳車駕西伐臨君子津㑹天暴寒數日氷結¶
　十有一月戊寅帝率輕騎二萬襲赫連昌壬午至其¶
　城下(魏書太/武帝紀)世祖聞屈孑死諸子相攻關中大亂於¶
　是西伐以輕騎一萬八千濟河襲昌時冬至之日昌¶
　方宴饗王師奄到上下驚擾車駕次於黒水(今懐/逺縣)去¶
　城三十里昌乃出戰世祖馳擊之昌退走入城未及¶
<pb:KR2k0050_WYG_078-90b>¶
　閉門軍士乘勝入其西宫焚其西門夜宿城北明日¶
　分軍四出畧居民殺獲數萬徙萬餘家而還(魏書屈/孑昌傳)¶
十二月遣兵取長安¶
　魏師乗勝長驅遂入三輔夏主之弟助興自長安奔¶
　安定十二月魏司空奚斤入長安秦雍氐羌皆降氐¶
　王楊元聞之亦遣使内附¶
四年(夏承光/二年)春正月夏遣兵向長安¶
　赫連昌遣其弟平原公定率衆二萬向長安帝聞之¶
<pb:KR2k0050_WYG_078-91a>¶
　乃遣就隂山伐木大造攻具三月丙子遣髙凉王禮¶
　鎮長安(魏書太/武帝紀)¶
夏六月帝西伐及赫連昌戰於統萬昌敗走遂取其城¶
　昌遣弟定與司空奚斤相持於長安世祖乘虚西伐¶
　濟君子津輕騎三萬倍道兼行羣臣咸諫曰統萬城¶
　堅非十日可㧞今輕軍赴之進不可克退無所資不¶
　若歩軍攻具一時俱往世祖曰夫用兵之術攻城最¶
　下不得已而用之如其攻具一時俱徃賊必懼而堅¶
<pb:KR2k0050_WYG_078-91b>¶
　守若攻不時㧞則食盡兵疲外無所掠非上䇿也朕¶
　以輕騎至其城下彼先聞有歩軍而徒見騎至必當¶
　心閒朕且羸師以誘之若得一戰擒之必矣所以然¶
　者軍士去家二千里復有黄河之難所謂置之死地¶
　而後生也遂行次於黒水分軍伏於深谷而以少衆¶
　至其城下昌将狄子玉來降說昌使人追其弟定定¶
　曰城既堅峻未可攻㧞待擒斤然後徐往内外擊之¶
　何有不濟世祖惡之退軍城北示昌以弱遣永昌王¶
<pb:KR2k0050_WYG_078-92a>¶
　健及娥清等分騎五千西掠居民會軍士負罪亡入¶
　昌城言官軍糧盡歩兵未至擊之為便昌信其言引¶
　衆出城世祖收軍偽北引而疲之昌以為退鼓譟而¶
　前行五六里世祖衝之賊陣不動稍復前行乃分騎¶
　為左右以掎之世祖墜馬賊已逼接世祖騰馬刺殺¶
　其尚書斛黎又殺賊騎十餘人流矢中掌奮擊不輟¶
　昌軍大潰不及入城奔於上邽遂克其城(魏書屈/孑昌傳)¶
神䴥元年(夏赫連定/勝光元年)春二月髙凉王禮棄長安走夏取¶
<pb:KR2k0050_WYG_078-92b>¶
長安¶
　赫連定據平涼僣即皇帝位魏宜城王奚斤追定於¶
　平凉定分兵邀擊魏兵大潰斤為定所執丘堆守輜¶
　重在安定聞奚斤敗棄輜重奔長安尋與髙凉王禮¶
　棄長安偕奔蒲坂定復取長安(十六國/春秋)¶
秋上郡上洛夷來附¶
　八月上郡休屠胡酋金崖率部内屬九月上洛巴渠¶
　泉午觸等萬餘家内附(魏書太/武帝紀)¶
<pb:KR2k0050_WYG_078-93a>¶
冬閏十月上郡氐内附¶
　閏月上郡屠各隗詰率萬餘家内屬(魏書太/武帝紀)¶
三年(夏勝光/三年)秋九月夏遣兵冦鄜城¶
　九月己丑赫連定遣弟謂以代冦鄜城平西将軍始¶
　平公隗歸等率諸軍討之擒賊将王卑殺萬餘人謂¶
　以代遁走(魏書太/武帝紀)¶
冬十二月關中平¶
　魏克平凉夏長安臨晉武功守将皆走關中悉入於¶
<pb:KR2k0050_WYG_078-93b>¶
　魏以鎮西将軍王斤鎮長安(通/鑑)¶
延和二年夏六月築長安小城¶
　六月辛巳詔樂安王範發雍秦兵萬人築小城於長¶
　安城内(魏書太/武帝紀)¶
三年秋七月命諸軍討山胡於西河¶
　七月壬午行幸美稷命諸軍討山胡白龍於西河九¶
　月戊子克之斬白龍及其将帥屠其城冬十月破白¶
　龍餘黨於五原(魏書太/武帝紀)¶
<pb:KR2k0050_WYG_078-94a>¶
太平真君元年春二月浚昆明池¶
　二月己巳發長安五千人浚昆明池(魏書太/武帝紀)¶
三年閏四月宋人入南秦楊難當敗走¶
　劉義隆龍驤将軍裴方明梁州刺史劉康祖冦南秦¶
　南秦王楊難當敗奔於上邽七月詔安西将軍古弼¶
　督隴右諸軍及殿中虎賁與武都王楊保宗等從祁¶
　山南入征西将軍皮豹子與琅琊王司馬楚之等督¶
　關中諸軍從散關西入俱會仇池邀方明歸路(魏書/太武)¶
<pb:KR2k0050_WYG_078-94b>¶
　(帝紀治按魏南/秦州  褒城)¶
六年春三月酒泉公郝温反於杏城伏誅¶
　酒泉公郝温反於杏城殺守将王幡縣吏蓋鮮率宗¶
　族討温温棄城走自殺家屬伏誅(魏書太/武帝紀)¶
秋九月盧水胡葢吳據杏城反冬遣将討破之¶
　九月盧水胡葢吳聚衆反於杏城冬十月戊子長安¶
　鎮副将元紇率衆討之為吳所殺呉黨遂盛民皆渡¶
　渭奔南山於是詔發髙平勅勒騎赴長安詔将軍叔¶
<pb:KR2k0050_WYG_078-95a>¶
　孫技乘傳領攝並秦雍兵屯渭北十一月葢吳遣其¶
　部落帥白廣平西掠新平殺汧城守将呉遂進軍李¶
　閏堡分兵掠臨晉巴東将軍章直與戰大敗之兵溺¶
　死於河者三萬餘人吳又遣兵西掠至長安将軍叔¶
　孫技與戰於渭北大破之斬首三萬餘級河東蜀薛¶
　永宗聚黨西通葢吳受其位號吳自號天臺王署置¶
　百官(魏書太/武帝紀)¶
七年春正月帝自将討葢吳臨洛水吳退走北山¶
<pb:KR2k0050_WYG_078-95b>¶
　世祖西廵車駕濟河前驅告賊在渭北帝至雒水橋¶
　賊已夜遁詔問浩曰葢吳在長安北九十里渭北地¶
　空榖草不偹欲渡渭南西行何如浩對曰葢吳營去¶
　此六十里賊魁所在擊虵之法當先破頭頭破則尾¶
　豈能復動宜乘勢先擊吳今軍往一日便到平吳之¶
　後廻向長安亦一日而至一日之内未便損傷愚謂¶
　宜從北道若從南道則葢吳徐入北山卒未可平世¶
　祖不從乃渡渭南吳聞世祖至盡散入北山果如浩¶
<pb:KR2k0050_WYG_078-96a>¶
　言軍無所尅世祖悔之(魏書崔/浩傳)¶
二月帝如長安¶
　二月丙戍幸長安丁亥幸昆明池丙申幸盩厔誅叛¶
　民耿青孫温二壘與葢吳通謀者軍次陳倉誅散關¶
　氐害守将者還幸雍城田於岐山之陽(魏書太/武帝紀)¶
三月誅長安沙門¶
　魏帝至長安入佛寺沙門飲從官酒入其室見大有¶
　兵器出以白魏帝帝曰此非沙門所用必與葢吳通¶
<pb:KR2k0050_WYG_078-96b>¶
　謀欲為亂耳命有司案誅闔寺沙門閱其財産大得¶
　釀具及窟室多婦女崔浩因說魏帝悉誅境内沙門¶
　焚毁經像從之(通/鑑)¶
秋八月長安鎮将陸俟討葢吳斬之¶
　世祖以陸俟都督秦雍二州諸軍事平西将軍長安¶
　鎮都大将與髙梁王那擊葢吳於杏城大破之獲吳¶
　二叔諸将欲送京師俟獨不許曰夫長安一都險絶¶
　之土民多剛强𩔖乃非一清平之時仍多叛動今雖¶
<pb:KR2k0050_WYG_078-97a>¶
　良民猶以為愳况其黨與乎若不斬吳恐長安之變¶
　未已吳一身藏竄非其親信誰能獲之若停十萬之¶
　衆以追一人非上䇿也不如私許吳叔免其妻子使¶
　自追吳擒之必也諸将咸曰今來討賊既破之獲其¶
　二叔惟吳一人何所復至俟曰吳之悖逆本自天性¶
　今若獲免必誑惑愚民稱王者不死妄相扇動為患¶
　必大諸君不見毒蛇乎不斷其頭猶能為害况除腹¶
　心之疾而曰必遺其𩔖其可乎諸将曰公言是也遂¶
<pb:KR2k0050_WYG_078-97b>¶
　遣吳二叔與之期及期吳叔不至諸将各咎於俟俟¶
　曰此未得其便耳必不背也後數日果斬吳以至(魏/書)¶
　(陸俟/傳)¶
文成帝和平三年夏六月雍州氐反討平之¶
　六月庚申詔将軍陸真討雍州叛氐仇傉檀等平之¶
　(魏書文/成帝紀)魏帝命長安鎮将陸真城長蛇鎮氐豪仇傉¶
　檀反真討平之卒城而還(通/鑑)¶
咸陽郡民作亂遣使慰安之¶
<pb:KR2k0050_WYG_078-98a>¶
　咸陽郡民趙昌聚衆作亂百姓騷動詔靈符宣㫖慰¶
　民民乃復業(魏書張/靈符傳)¶
獻文帝皇興元年春正月長安鎮将元道符反伏誅四¶
月以李惠鎮長安¶
　正月庚子東平王道符謀反於長安殺副将駙馬都¶
　尉萬古真鉅鹿公李恢雍州刺史魚元明丙午詔司¶
　空平昌公和其奴東陽公元丕等討道符丁未道符¶
　司馬段太陽攻道符斬之傳首京師道符兄弟皆伏¶
<pb:KR2k0050_WYG_078-98b>¶
　誅(魏書獻/文帝紀)¶
孝文帝延興二年春正月統萬鎮民作亂討平之¶
　正月乙卯統萬鎮胡民相率北叛詔寧南将軍交阯¶
　公韓㧞等追滅之(魏書孝/文帝紀)¶
冬十月蠕蠕冦五原¶
　蠕蠕犯塞及於五原(魏書孝/文帝紀)¶
太和四年春正月雍州氐反討誅之¶
　雍州氐齊男王反殺美陽令州郡捕斬之(魏書孝/文帝紀)¶
<pb:KR2k0050_WYG_078-99a>¶
秋八月齊遣兵攻武興不克¶
　蕭道成梁州刺史崔慧景遣長史裴叔保率衆攻武¶
　興關城氐帥楊䑕擊破之叔保還南鄭(魏書孝/文帝紀)¶
十七年九月關中民作亂討平之¶
　北地民支酉聚衆數千起兵於長安北遣使告齊梁¶
　州刺史隂智伯智伯遣兵數千應之秦雍七州民皆¶
　響震衆至十萬各守壁堡以待齊師魏河南王幹及¶
　穆亮與戰皆不利支酉進至長安盧淵薛引等拒擊¶
<pb:KR2k0050_WYG_078-99b>¶
　大破之降者數萬口淵唯誅首惡餘悉不問獲酉斬¶
　之(通/鑑)¶
二十一年夏四月帝如長安¶
　四月辛未行幸長安親見髙年問所疾苦戊寅幸未¶
　央殿阿房宫及昆明池丙戍遣使者以太牢祀漢帝¶
　諸陵五月壬辰遣使者以太牢祭周文王於豐祭武¶
　王於鎬癸卯遣使祭華嶽六月庚申車駕至自長安¶
　(魏書孝/文帝紀)¶
<pb:KR2k0050_WYG_078-100a>¶
宣武帝景明元年(齊東昏侯/永元二年)武興氐楊集始來降¶
　椿為寧朔将軍梁州刺史初武興王楊集始為楊靈¶
　珍所破降於蕭鸞至是率賊萬餘自漢中而北規復¶
　舊土椿領歩騎五千出頓下辯貽書集始開以利害¶
　集始執書對使者曰楊使君此書除我心腹之疾遂¶
　領其部曲千餘人來降(魏書楊/椿傳)¶
正始二年(梁武帝天/監四年)春正月梁漢中太守夏侯道遷以¶
郡來降遣将軍邢巒入漢中遂取梁州¶
<pb:KR2k0050_WYG_078-100b>¶
　初梁夏侯道遷從裴叔業鎮壽陽與叔業有隙單騎¶
　奔魏魏王肅使守合肥肅卒奔梁梁以為漢中太守¶
　復叛降魏魏邢巒為鎮西将軍将兵赴之巒至漢中¶
　所向摧破魏以巒為梁秦二州刺史梁州十四郡地¶
　東西七百里南北千里皆入於魏(綱/目)楊集始死子紹¶
　先立紹先年幼委事二叔集起集義夏侯道遷以漢¶
　中歸順也蕭衍白馬戍主尹天保率衆圍之道遷求¶
　援於集起集義二人貪保邉藩不欲救之唯集始弟¶
<pb:KR2k0050_WYG_078-101a>¶
　集朗心願立功率衆破天保全漢川集朗之力也(魏/書)¶
　(氐/傳)¶
冬十月武興氐楊紹先反遣兵討之¶
　集義見梁益既定恐武興不得乆為外藩遂扇動諸¶
　氐推紹先僣稱大號集起集義並稱王外引蕭衍為¶
　援(魏書/氐傳)¶
三年春正月邢巒討武興氐滅之¶
　楊集義攻圍魏關城(鑑注即陽/平關城也)邢巒遣䜿眼討之集¶
<pb:KR2k0050_WYG_078-101b>¶
　義衆逆戰頻破走之乗勝追北克武興(魏書傅/監眼傳)邢巒¶
　遣建武将軍傅䜿眼攻武興尅之執紹先送於京師¶
　遂滅其國以為武興鎮復改鎮為東益州其後紹先¶
　奔還武興復自立為王(氐/傳)¶
秋九月南鄭鎮将趙遐擊梁兵大破之¶
　趙遐以左将軍督巴東諸軍事鎮南鄭時蕭衍冠軍¶
　将軍軍主姜脩衆二萬屯羊口輔國将軍姜白龍據¶
　南城龍驤将軍泉建率土民北入桑坯姜脩又分軍¶
<pb:KR2k0050_WYG_078-102a>¶
　據興勢司州刺史王僧炳頓南安並扇動夷獠規翻¶
　南鄭遐率甲士九千所在衝擊數百里之中莫不摧¶
　靡前後斬首五千餘級(魏書趙/遐傳)¶
延昌四年夏四月破氐於沮水(正月孝明/帝即位)¶
　夏四月梁州刺史薛懐吉破反氐於沮水五月甲寅¶
　南秦州刺史崔暹擊破氐賊解武興圍(魏書孝/明帝紀)¶
孝明帝熙平元年夏四月梁圍武興将軍傅䜿眼擊敗¶
之¶
<pb:KR2k0050_WYG_078-102b>¶
　梁張齊圍武興法僧嬰城自守境内皆叛遣使告急¶
　於魏魏以傅䜿眼為益州刺史赴之䜿眼入境轉戰¶
　三日行二百里九遇皆㨗民獠皆喜迎拜於路者相¶
　繼(綱/目)¶
正光二年春正月南秦州氐反¶
　正月南秦州氐反二月庚戍假光禄大夫邴虬撫軍¶
　将軍以討之(魏書孝/明帝紀)¶
冬十二月遣兵擊叛氐不克¶
<pb:KR2k0050_WYG_078-103a>¶
　十有二月庚辰以東益南秦氐反詔中軍将軍河間¶
　王琛討之失利(魏書孝/明帝紀)東益南秦二州氐反詔琛為¶
　行臺攝州事琛性貪暴求欲無厭百姓患害有甚狼¶
　虎進討氐羌大被摧破士卒死者千數率衆走還(河/間)¶
　(王琛/傳)¶
五年元彧帥師討賊夏五月戰於五原敗績¶
　沃野鎮人破落汗㧞陵聚衆反詔臨淮王彧為鎮軍¶
　将軍督諸軍討之五月彧敗於五原削除官爵詔尚¶
<pb:KR2k0050_WYG_078-103b>¶
　書令李崇為大都督率廣陽王淵等北討(魏書孝/明帝紀)¶
六月南秦州反遣雍州刺史元志討之¶
　秦州城人莫折太提反詔雍州刺史元志討之南秦¶
　州城人孫掩張長命韓祖香據城反殺刺史崔遊以¶
　應太提(魏書孝/明帝紀)¶
八月元志及賊戰於隴東敗績¶
　莫折太提死子念生立遣其兄髙陽王天生下隴東¶
　冦八月元志大敗於隴東退守岐州十一月天生攻¶
<pb:KR2k0050_WYG_078-104a>¶
　陷岐州執都督元志及刺史裴芬之(魏書孝明帝紀/  按隴山在今)¶
　(鳯翔/府西)¶
賊冦盤頭郡刺史魏子建擊破之¶
　莫折念生遣其都督竇雙攻盤頭郡東益州刺史魏¶
　子建遣将軍竇念祖討之斬雙擒殺千餘人(魏書孝/明帝紀)¶
　(州按五代史志盤頭郡屬東益/  興州長舉縣魏置盤頭郡)¶
九月命蕭寶夤為西道行臺督諸将討賊¶
　九月壬申詔尚書左僕射齊王蕭寳夤為西道行臺¶
<pb:KR2k0050_WYG_078-104b>¶
　大都督率征西将軍都督崔延伯又詔復撫軍将軍¶
　北海王顥官爵為都督並率諸将西討(魏書孝/明帝紀)¶
冬十月敕勒胡琛冦豳夏北華三州遣兵討之¶
　胡琛遣其将宿勤明達攻豳夏北華三州詔都督北¶
　海王顥帥諸将討之(魏書孝/明帝紀)顥除撫軍将軍徐州刺¶
　史尋除名其後賊帥勤宿明達叱于麒麟等冦亂邠¶
　華諸州乃復顥王爵以本将軍使持節征西将軍都¶
　督華豳東秦諸軍事兼左僕射西道行臺以討明達¶
<pb:KR2k0050_WYG_078-105a>¶
　顥轉戰而前頻破賊衆解豳華之圍以功増封八百¶
　户進號征西将軍(北海王詳傳附州按鑑註云太和/十五年置東秦  於杏城後改為)¶
　(北華/州)¶
朔方胡反刺史源子雍討平之¶
　子雍遷夏州刺史時沃野鎮人破落汗㧞陵首為反¶
　亂所在蜂起統萬逆胡與相應接子雍嬰城自守城¶
　中糧盡煮馬皮而食之子雍善撫綏得士心人人戮¶
　力無有離貳以饑饉轉切欲自出求糧留子延伯據¶
<pb:KR2k0050_WYG_078-105b>¶
　守遂自率羸弱向東夏運糧延伯與将士送出城外¶
　哭而拜辭三軍莫不嗚咽子雍行數日為朔方胡帥¶
　曹阿各㧞所邀力屈見執子雍宻遣人齎書間行與¶
　城中文武云大軍在近努力圍守又勅延伯令共固¶
　守子雍雖被執雅為胡人所敬常以民禮事之子雍¶
　為陳禍福㧞衆竟降時北海王顥為大行臺子雍具¶
　陳賊可滅之状顥給子雍兵馬令其先行時東夏合¶
　境叛(一統志云東夏/州後改為延州)所在屯結子雍轉鬭而前九旬¶
<pb:KR2k0050_WYG_078-106a>¶
　之中凡數十戰仍平東夏徴稅租粟運於統萬於是¶
　二夏漸寧(魏書源/子雍傳)¶
十一月蜀賊冦長安監軍楊昱討平之¶
　賊圍豳州詔昱兼侍中持節催西北道大都督北海¶
　王顥軍仍隨軍監察豳州圍解雍州蜀賊張映龍姜¶
　神達知州内空虚謀欲攻掩刺史元脩義懼而請援¶
　一日一夜書移九通都督李叔仁遲疑不赴昱曰長¶
　安關中基本今大軍屯在涇豳與賊相對若使長安¶
<pb:KR2k0050_WYG_078-106b>¶
　不守大軍自然瓦散此軍雖徃有何益也遂與叔仁¶
　等俱進於陳斬神達及諸賊四百許人餘悉奔散(魏/書)¶
　(楊昱/傳)¶
十二月南秦州氐賊降¶
　東益州刺史魏子建招降南秦氐民復六部十二戍¶
　又斬賊王韓祖香南秦賊王張長命畏逼乃告降於¶
　蕭寳夤(魏書孝/明帝紀)¶
孝昌元年春正月崔延伯大破秦賊於黒水¶
<pb:KR2k0050_WYG_078-107a>¶
　時賊甚衆盛進屯黒水詔延伯為使持節征西将軍¶
　西道都督與行臺蕭寶夤討之寳夤與延伯結壘馬¶
　嵬南北相去百餘歩寶夤日集督将論討賊方畧延¶
　伯每云賊新制勝難與争鋒寳夤正色責之曰君荷¶
　國寵靈總戎出討便是安危所係每云賊不可討以¶
　示怯懦損威挫氣乃君之罪延伯明晨詣寳夤自謝¶
　仍云今當仰為明公參賊勇怯延伯選精兵數千下¶
　渡黒水列陣西進以向賊營寶夤率衆於水東尋原¶
<pb:KR2k0050_WYG_078-107b>¶
　西北以示後繼於時賊衆大盛水西一里營營連接¶
　延伯徑至賊壘揚威脇之徐而還退賊以延伯衆少¶
　開營競追衆過十倍臨水逼蹙寳夤親觀之懼有虧¶
　損延伯不與戰身自殿後抽衆東渡轉運如神須臾¶
　濟盡徐乃自渡賊徒奪氣相率還營寳夤大恱謂官¶
　屬曰崔公古之關張也今年何患不制賊延伯馳見¶
　寳夤曰此賊非老奴敵公但坐看後日延伯勒衆而¶
　出寳夤為後拒天生悉衆來戰延伯申令将士身先¶
<pb:KR2k0050_WYG_078-108a>¶
　士卒陷其前鋒於是勇銳競進大破之俘斬十萬餘¶
　追奔及於小隴秦賊勁强諸将所憚朝廷初議遣将¶
　咸曰非延伯無以定之果能尅敵授右衛将軍(魏書/崔延)¶
　(伯傳經按明一統志黒水出子/午谷  盩厔司竹東北流入渭)¶
三月梁侵直城刺史傅䜿眼遣其子敬紹擊走之¶
　蕭衍遣其北梁州長史鍚休儒司馬魚和上庸太守¶
　姜平洛等十軍率衆三萬入冦直城䜿眼遣敬紹總¶
　衆赴之倍道而進至直城而賊徙據直口敬紹以賊¶
<pb:KR2k0050_WYG_078-108b>¶
　斷歸路督兼統軍髙徹吳和等與賊决戰擒斬三千¶
　餘人休儒等走還魏興(魏書傅䜿眼傳直按地/形志東益州領  城縣)¶
三年春正月汧城及豳岐諸州陷於賊¶
　蕭寳夤元恒芝大敗於涇州大隴都督南平王仲冏¶
　小隴都督髙聿並相尋退散東秦州刺史潘義淵以¶
　汧城降賊髙平虜賊逼岐州城人執刺史魏蘭根以¶
　城應之豳州刺史畢祖輝行臺羊深並退奔祖輝於¶
　陣没北海王顥尋亦敗走賊帥胡引祖據北華州以¶
<pb:KR2k0050_WYG_078-109a>¶
　應之賊帥比于麒麟入據豳州(魏書孝/明帝紀)¶
北地功曹毛洪賓反雍州刺史楊椿討降之¶
　楊侃為統軍侃叔椿為雍州刺史又請為其府録事¶
　叅軍帶長安令及蕭寳夤等軍敗北地功曹毛洪賓¶
　據郡引冦抄掠渭北侃啟椿自出討之遂搆募戰士¶
　信宿之間得三千人衘枚夜進至馮翊郡西賊見大¶
　軍卒至衆情離解洪賓遂通書送質乞求自效於是¶
　擒送宿勤明達兄子賊署南平王烏過仁(魏書楊/播傳附)¶
<pb:KR2k0050_WYG_078-109b>¶
三月復潼關¶
　二月賊據潼關三月詔将西討中外戒嚴賊走復潼¶
　關(魏書孝/明帝紀)¶
冬十月雍州刺史蕭寳夤據州反遣行臺長孫稚討之¶
　椿為遇暴疾頻啟乞觧詔以蕭寳夤代椿為刺史行¶
　臺椿還鄉里遇子昱将還京師因謂曰當今雍州刺¶
　史亦不賢於寳夤但其上佐朝廷應遣心膂重人何¶
　得任其牒用且寳夤不藉刺史為榮吾觀其得州喜¶
<pb:KR2k0050_WYG_078-110a>¶
　恱不少至於賞罰云為不依常憲恐有異心汝今赴¶
　京稱吾此意以啟二聖並白宰輔更遣長史司馬防¶
　城都督欲安關中正須三人耳不然必成深憂昱還¶
　面啟肅宗及靈太后並不信納及寳夤邀害御史中¶
　尉酈道元猶上表自理稱為椿父子所謗(魏書楊/播傳附)寳¶
　夤除雍州刺史十月復其舊封時關西冦賊充斥人¶
　情沮喪寳夤自念出軍累年糜費尤廣一旦覆敗慮¶
　見猜責内不自安朝廷頗亦疑阻乃遣中尉酈道元¶
<pb:KR2k0050_WYG_078-110b>¶
　為關中大使寳夤謂宻欲圖已彌以憂懼而長安輕¶
　薄之徒因相說動道元行達隂盤驛(宋白曰京兆昭/應縣東三十二)¶
　(里有隂/盤故城)寳夤宻遣其将郭子恢等攻殺之遂反僣舉¶
　大號稱隆緒元年遣郭子恢東冦潼關行臺張始榮¶
　圍華州刺史崔襲詔尚書僕射行臺長孫稚討之(蕭/寳)¶
　(夤/傳)寳夤以湛為行臺郎中寳夤稱兵反時湛疾卧於¶
　家寳夤令姜儉報湛云道元之來事不可測吾不能¶
　坐受死亡不復作魏臣也湛大哭曰王本以窮鳥投¶
<pb:KR2k0050_WYG_078-111a>¶
　人朝廷假王羽翼榮寵至此屬國歩多虞不能竭忠¶
　報國乃欲乗人間隙守關問鼎湛不能以百口居家¶
　為王族滅願賜骸骨還鄉里寳夤素重湛知不為已¶
　用聽還武功(蘇湛/傳)¶
武泰元年春正月長孫稚克潼關蕭寶夤敗走¶
　正月丙子長孫稚平潼關丁丑雍州城人侯終徳相¶
　率攻寳夤寳夤攜南陽公主及子與百餘騎渡渭而¶
　走雍州平(魏書孝/明帝紀)時北地人毛鴻賓與其兄遐率鄉¶
<pb:KR2k0050_WYG_078-111b>¶
　義将討寶夤寶夤遣其大将軍盧祖遷等擊遐為遐¶
　所殺又遣其将侯終徳往攻遐會子恢為官軍所敗¶
　長孫稚又遣子子彦破始榮於華州終徳因此勢挫¶
　還圖寳夤軍至白門寳夤始覺與終徳交戰戰敗出¶
　走尋奔醜奴(蕭寳/夤傳)羊深為尚書左丞蕭寳夤反攻圍¶
　華州正平薛鳯賢等作逆勅深兼給事中黄門侍郎¶
　與大行臺僕射長孫承業共會潼關規模進止事平¶
　以功賜爵新泰男(北史羊/深傳)¶
<pb:KR2k0050_WYG_078-112a>¶
孝荘帝永安二年秋九月万俟醜奴陷東秦州¶
　万俟醜奴攻東秦城陷之殺刺史髙子朗(魏書孝/荘帝紀)¶
三年春三月醜奴冦岐州都督賀㧞岳大破之¶
　賊帥万俟醜奴蕭寳夤擁衆豳涇凶勢日盛榮遣其¶
　從子天光為雍州刺史率都督賀㧞岳侯莫陳恱等¶
　總衆入關討之天光既至雍州以衆少不敵逡廵未¶
　集榮大怒遣其騎兵參軍劉貴馳驛詣軍加天光杖¶
　罰天光等大懼乃進討連破之(魏書爾/朱榮傳)時万俟醜奴¶
<pb:KR2k0050_WYG_078-112b>¶
　僭稱大號關中騷動榮遣岳討之榮乃以天光為驃¶
　騎大将軍雍州刺史以岳為左大都督及軍次潼關¶
　天光有難色岳曰蜀賊草竊而已公尚遲疑若遇大¶
　敵将何以戰天光曰今日之事一以相委公宜為吾¶
　制之於是進軍拒戰於渭北破之軍威大振天光與¶
　岳進至雍州榮又續遣兵至時醜奴自率大衆圍岐¶
　州遣其大行臺尉遲菩薩向武功南渡渭水菩薩攻¶
　柵已尅還岐州岳以輕騎八百北渡渭擒其縣令二¶
<pb:KR2k0050_WYG_078-113a>¶
　人獲甲首四百級殺掠其民以挑菩薩菩薩率歩騎¶
　二萬至渭北岳以輕騎數千與菩薩隔水交言岳稱¶
　揚國威菩薩自言强盛往復數返菩薩乃自驕踞令¶
　省事傳語岳怒曰我與菩薩言卿是何人與我對語¶
　省事恃隔水應答不遜岳舉弓射之應弦而倒時已¶
　逼暮於是各還岳宻於渭南傍水分置精騎數十為¶
　一處隨地形便置之明日自将百餘騎隔水與賊相¶
　見岳漸前進先所置騎隨岳而集騎既漸増賊不復¶
<pb:KR2k0050_WYG_078-113b>¶
　測其多少行二十里許便至淺水可濟之處岳便馳¶
　馬東出以示奔遁賊謂岳走乃棄歩兵南渡渭水輕¶
　騎追岳東行十餘里依横崗設伏兵以待之賊以路¶
　險不得前進前後繼至半度崗東岳乃廻戰身先士¶
　卒急擊之賊便退走岳號令所部賊下馬者皆不聽¶
　殺賊顧見之便悉投馬俄而虜獲三千人馬亦無遺¶
　遂擒菩薩仍渡渭北降歩卒萬餘收其輜重醜奴棄¶
　岐州北走(周書賀/㧞岳傳)¶
<pb:KR2k0050_WYG_078-114a>¶
夏四月爾朱天光大破醜奴於岐州涇州¶
　天光發雍至岐與岳合勢軍於汧渭之間宣言逺近¶
　曰今時将熱非可征討待至秋凉别量進止醜奴謂¶
　以為實分遣諸軍散營農稼在岐州之北百里涇州¶
　遣其太尉侯伏侯元進領兵五千據險立柵且耕且¶
　守在其左右千人已下為一柵者乃復數處天光知¶
　其勢分遂宻嚴備晡時潛遣輕騎先行斷路以防賊¶
　知於後諸軍盡發昧旦攻圍元進大柵㧞之諸所俘¶
<pb:KR2k0050_WYG_078-114b>¶
　執並皆放散須臾之間諸柵悉來歸欵(魏書爾朱/天光傳)¶
孝武帝永熈元年夏四月賀㧞岳襲長安殺爾朱顯壽¶
　天光之東下也留其弟顯壽鎮長安召侯莫陳恱欲¶
　與俱東岳知天光必敗欲留恱共圖顯夀宇文泰曰¶
　恱雖為将不能制物若先說其衆必人有留心恱進¶
　失爾朱之期退恐人情變動乘此說之事無不濟岳¶
　喜從之恱與岳襲長安歡以岳為關西大行臺岳以¶
　泰為左丞事無巨細皆委之(綱/目)¶
<pb:KR2k0050_WYG_078-115a>¶
二年夏四月以宇文泰為關西大都督¶
　宇文泰討侯莫陳恱誅之遂定秦隴長史于謹言於¶
　泰曰明公據關中險固之地将士驍勇土地膏腴今¶
　天子在洛廹於羣凶若公陳懇誠請都關右挾天子¶
　以令諸侯奉王命以討暴亂此桓文之業千載一時¶
　也泰善之髙歡復遣使甘言厚禮以紿泰泰不受封¶
　其書以聞魏主命泰引軍而東泰使雍州刺史梁禦¶
　入據長安魏主以泰為關西大都督略陽縣公承制¶
<pb:KR2k0050_WYG_078-115b>¶
　封拜(通/鑑)¶
三年春二月東梁州民作亂討平之¶
　二月東梁州為夷民侵逼詔使持節車騎大将軍行¶
　東雍州(五代志曰雍州鄭/縣後魏置東雍州)事泉企為東梁州行臺都¶
　督以討之(魏書出/帝紀)後周泉企為東雍州刺史蜀人張¶
　國雋聚黨剽刼州郡不能制企命收而戮之闔郡清¶
　肅(冊府/元龜)¶
秋七月帝奔長安¶
<pb:KR2k0050_WYG_078-116a>¶
　齊神武稍逼京師帝輕騎入關太祖備儀衛奉迎謁¶
　見東陽驛(水經志渭水過新豐合/西陽水又東合東陽水)太祖免冠泣涕謝¶
　曰臣不能式遏冦虐使乘輿遷幸請拘司敗以正刑¶
　書帝曰公之忠節曝於朝野朕以不徳負乘致冦今¶
　日相見深用厚顔乃奉帝都長安披草萊立朝廷軍¶
　國之事咸取决焉仍受大将軍雍州刺史兼尚書令¶
　進封略陽郡公(周書文/帝紀)¶
八月髙歡進屯華隂¶
<pb:KR2k0050_WYG_078-116b>¶
　齊神武襲陷潼關侵華隂太祖率諸軍屯霸上以待¶
　之齊神武留其将薛瑾守關而退(周書文/帝紀)泉企魏孝¶
　武初加車騎大将軍左光祿大夫齊神武専政魏帝¶
　有西鎮之心欲委企以山南之事乃除洛州刺史未¶
　幾帝西遷神武率衆至潼關企遣其子元禮督鄉里¶
　五千人北出太谷以禦之齊神武不敢進(泉企/傳)¶
冬十月大都督泰克潼關¶
　齊薛瑾守關太祖乃進軍討瑾虜其卒七千還長安¶
<pb:KR2k0050_WYG_078-117a>¶
　進位丞相(周書文/帝紀)¶
文帝大統元年春正月東魏襲華州刺史王羆擊之¶
　王羆鎮華州嘗修州城未畢梯在外齊神武遣韓軌¶
　司馬子如從河東宵濟襲羆羆不之覺比曉軌衆已¶
　乘梯入城羆尚卧未起聞閤外洶洶有聲便袒身露¶
　髻徒跣持一白梃大呼而出敵見之驚逐至東門左¶
　右稍集合戰破之軌衆遂投城遁走(周書王/羆傳)¶
遷靈州豪帥於咸陽¶
<pb:KR2k0050_WYG_078-117b>¶
　太祖遣李虎李弼趙貴等討曹泥於靈州遷其豪帥¶
　於咸陽(周書文/帝紀)¶
二年春三月東魏陷夏州¶
　髙歡自将萬騎襲魏夏州不火食四日而至縛矟為¶
　梯夜入其城擒刺史斛㧞俄彌突因而用之留張瓊¶
　将兵鎮守遷其部落以歸(綱/目)¶
三年春三月大丞相泰及東魏戰于潼關斬其大将竇¶
泰¶
<pb:KR2k0050_WYG_078-118a>¶
　東魏冦龍門屯軍蒲坂造三道浮橋渡河又遣其将¶
　竇泰趣潼關太祖出軍廣陽召諸将曰賊今掎吾三¶
　面又造橋于河示欲必度是欲綴吾軍使竇泰得西¶
　入耳泰屢勝而驕今出其不意襲之必克克泰則歡¶
　不戰而自走矣庚戍太祖率騎六千還長安聲言欲¶
　保隴右辛亥潜出軍癸丑旦至小關竇泰猝聞軍至¶
　惶懼依山為陣未及成列太祖縱兵擊破之盡俘其¶
　衆萬餘人斬泰傳首長安齊神武亦撤橋而退(周書文/帝紀)¶
<pb:KR2k0050_WYG_078-118b>¶
東魏将髙敖曹陷洛州執刺史泉企以歸¶
　髙敖曹率衆圍逼州城杜窋為其鄉導企拒守旬餘¶
　矢盡援絶城乃陷焉企謂敖曹曰泉企力屈志不服¶
　也及竇泰被擒敖曹退走遂執企而東以窋為刺史¶
　企臨發宻戒子元禮仲遵曰幸逢聖運位亞臺司爵¶
　禄既隆年齒又暮前途夷險抑亦可知汝等志業方¶
　强堪立功效但得致力本朝吾無餘恨不得以我在¶
　東遂虧臣節也乃揮涕而訣元禮與企俱被執而東¶
<pb:KR2k0050_WYG_078-119a>¶
　元禮逃歸與仲遵結豪右襲州城斬窋傳首長安朝¶
　廷嘉之世襲洛州刺史(周書泉企傳上按/鑑注洛州治  洛)¶
秋八月大丞相泰伐東魏次潼關誓師¶
　七月徴兵會咸陽八月丁丑太祖率李弼等十二将¶
　東伐至潼關太祖乃誓於師曰與爾有衆奉天威誅¶
　暴亂惟爾士整爾甲兵戒爾戎事無貪財以輕敵無¶
　暴民以作威用命則有賞不用命則有戮爾衆士其¶
　勉之齊神武率衆十萬趨蒲坂将自后土濟太祖既¶
<pb:KR2k0050_WYG_078-119b>¶
　平𢎞農聞齊神武将度乃引兵入關(周書文/帝紀)¶
九月東魏侵華州不克¶
　沙苑之役齊神武士馬甚盛太祖以華州衝要遣使¶
　勞羆令加守偹羆語使人曰老羆當道卧貆子安得¶
　過太祖聞而壮之及齊神武至城下謂羆曰何不早¶
　降羆乃大呼曰此城是王羆冡生死在此欲死者來¶
　齊神武遂不敢攻(周書王/羆傳)¶
冬十月大丞相泰及東魏戰于渭曲大敗之¶
<pb:KR2k0050_WYG_078-120a>¶
　齊神武逼華州知不可攻乃渉洛軍于許原西(一統/志云)¶
　(許原在同州城北/五十里沮水之滸)太祖據渭南徴諸州兵皆會乃召¶
　諸将謂之曰髙歡越山度河逺來至此天亡之時也¶
　吾欲擊之何如諸将咸以衆寡不敵請待歡更西以¶
　觀其勢太祖曰歡若得至咸陽人情轉駭擾今及其¶
　新至便可擊之即造浮橋於渭令軍人齎三日糧輕¶
　騎渡渭輜重自渭南夾渭而西冬十月壬辰至沙苑¶
　(一統志云沙苑在同/州城南一十二里)距齊神武軍六十餘里齊神武¶
<pb:KR2k0050_WYG_078-120b>¶
　聞太祖至引軍來會癸巳旦候騎告齊神武軍且至¶
　太祖召諸将謀之李弼曰彼衆我寡不可平地置陣¶
　此東十里有渭曲可先據以待之遂進軍渭曲背水¶
　東西為陣命将士皆偃戈葭蘆中聞鼓聲而起申時¶
　齊神武至望太祖軍少競馳而進不為行列太祖鳴¶
　鼓士皆奮起于謹等六軍與之合戰李弼等率鐵騎¶
　横擊之絶其軍為二隊大破之斬六千餘級臨陣降¶
　者二萬餘人齊神武夜遁追至河上復大克獲前後¶
<pb:KR2k0050_WYG_078-121a>¶
　虜其卒七萬留其甲士二萬收其輜重兵甲獻俘長¶
　安還軍渭南乃於戰所人種樹一株以旌武功(周書/文帝)¶
　(紀/)斛律羌舉髙祖西討大軍濟河集諸将議進趣之¶
　計羌舉曰黒獺聚兇黨强弱可知若欲固守無粮援¶
　可恃今揣其情已同困獸若不與其戰而逕趣咸陽¶
　咸陽空虚可不戰而剋㧞其根本彼無所歸則黒獺¶
　之首懸於軍門矣諸将議有異同遂戰于渭曲大軍¶
　敗績(齊書斛律/羌舉傳)初髙祖将圖關右與榮宻謀榮盛稱¶
<pb:KR2k0050_WYG_078-121b>¶
　未可及渭曲失利神武悔之曰吾不用段榮之言以¶
　至於此(段榮/傳)北齊将彭樂勇猛無雙時神武率樂等¶
　十餘萬人於沙苑與宇文䕶戰時樂飲酒乘醉深入¶
　被刺肝膽俱出内之不盡截去之復入戰(獨異/志)¶
四年秋八月長安亂大丞相泰討平之¶
　大軍之東伐也關中留守兵少而前後所虜東魏士¶
　卒皆散在民間乃謀為亂及李虎等至長安計無所¶
　出乃與公卿輔魏太子出次渭北關中大震恐百姓¶
<pb:KR2k0050_WYG_078-122a>¶
　相剽刼于是沙苑所俘軍人趙青雀雍州民于伏徳¶
　等反青雀據長安子城伏徳保咸陽與太守慕容思¶
　慶各收降卒以拒還師長安大城民皆相率拒青雀¶
　每日接戰魏帝留止閿鄉遣太祖討之長安父老見¶
　太祖至咸相賀華州刺史導率軍襲咸陽斬思慶擒¶
　伏徳南度渭與太祖會攻青雀破之太傅梁景睿先¶
　以疾留長安遂與青雀通謀至是亦伏誅關中乃定¶
　魏帝還長安太祖復屯華州(周書文/帝紀)¶
<pb:KR2k0050_WYG_078-122b>¶
五年冬治兵¶
　大閱于華隂(周書文/帝紀)¶
六年春二月柔然入冦召諸軍屯沙苑以備之¶
　時茹茹渡河南冦候騎已至豳州朝廷慮其深入乃¶
　徴發士馬屯守京城塹諸街巷以備侵軼僕射周惠¶
　達召羆議之羆不應命謂其使曰若茹茹至渭北者¶
　王羆帥鄉里自破之不煩國家兵馬何為天子城中¶
　作如此驚擾由周家小兒恇怯致此柔然未㡬還(周/書)¶
<pb:KR2k0050_WYG_078-123a>¶
　(王羆/傳)¶
七年春三月稽胡據上郡叛討平之¶
　稽胡帥夏州刺史劉平伏據上郡反遣開府于謹討¶
　平之(周書文/帝紀)¶
八年冬十二月突厥冦綏州刺史宇文測破走之¶
　宇文測仕魏行綏州事每嵗河氷合後突厥即來冦¶
　掠嘗預遣居民入城堡以避之測至皆令安堵如舊¶
　乃於要路數百處并多積柴仍逺道斥候知其動静¶
<pb:KR2k0050_WYG_078-123b>¶
　是年十二月突厥從連谷入冦去界數十里測命積¶
　柴之處一時縱火突厥謂有大軍至懼而遁走自相¶
　蹂踐委棄雜畜及輜重不可勝數測徐率所部收之¶
　分給百姓自是突厥不敢復至測因請置戍兵以備¶
　之(周書宇/文測傳)¶
帝如華隂¶
　魏帝狩於華隂大饗将士太祖率諸将朝於行在所¶
　(周書文/帝紀)¶
<pb:KR2k0050_WYG_078-124a>¶
作萬壽宫¶
　起萬壽殿於沙苑北(通/鑑)¶
九年冬十月治兵¶
　太祖以邙山之戰諸将失律於是廣募關隴豪右以¶
　増軍旅冬十月大閱于櫟陽還屯華州(周書文/帝紀)¶
氐人叛遣使諭降之¶
　後周趙昶為中都督氐梁道顯叛攻南繇太祖遣昶¶
　慰諭之道顯等皆即欵附東秦州刺史因徙其豪帥¶
<pb:KR2k0050_WYG_078-124b>¶
　三十餘人并部落於華州太祖即以昶為都督領之¶
　(冊府/元龜)¶
十年冬十月治兵¶
　十月大閱於白水(周書文/帝紀)¶
十一年冬十月治兵¶
　十月大閱於白水遂西狩岐陽(周書文/帝紀)¶
十二年夏五月徙河西民於長安¶
　獨孤信平凉州遷其民六千餘家于長安(周書文/帝紀)¶
<pb:KR2k0050_WYG_078-125a>¶
秋七月觀兵於咸陽¶
　七月太祖大會諸軍於咸陽(周書文/帝紀)¶
十三年冬十一月帝如岐陽¶
　冬太祖奉魏帝西狩於岐陽(周書文/帝紀)¶
十四年夏五月太師泰奉太子西廵¶
　太祖奉魏太子廵撫西境自新平出安定登隴刻石¶
　紀事歴北長城而還(周書文/帝紀)¶
廢帝元年(梁元帝繹/承聖元年)春将軍王雄取梁上津魏興¶
<pb:KR2k0050_WYG_078-125b>¶
　魏大統十七年太祖遣大将軍王雄出子午伐上津¶
　魏興廢帝元年春王雄平上津魏興以其地置東梁¶
　州(周書文/帝紀)¶
夏四月将軍達奚武取梁漢中¶
　達奚武拜驃騎大将軍率兵三萬經畧漢川梁将楊¶
　賢以武興降梁深以白馬降武分兵守其城梁梁州¶
　刺史蕭循固守南鄭武圍之數旬循乃請服會梁武¶
　陵王紀遣其将楊乾運等将兵萬餘人救循循於是¶
<pb:KR2k0050_WYG_078-126a>¶
　更據城不出恐援軍之至表裏受敵乃簡精騎三千¶
　逆擊乾運於白馬大破之循乃降率所部男女二萬¶
　口入朝(周書逹/奚武傳)王悅從達奚武征梁漢軍出武令恱¶
　說其城主楊賢恱貽之書賢遂降恱白武云白馬衝¶
　要是必争之地今城守寡弱易可圖也若蜀兵更至¶
　攻之實難武然之即令恱率輕騎徑趣白馬恱先示¶
　其禍福其将梁深遂以城降時梁武陵王杲遣其将¶
　任奇率歩騎六千欲先據白馬行次闕城聞已降乃¶
<pb:KR2k0050_WYG_078-126b>¶
　還梁州平(王恱/傳)劉璠降於武時南鄭尚堅守未下達¶
　奚武請屠之太祖将許焉唯全璠一家而已璠請之¶
　于朝太祖怒而不許璠泣而固請移時不退柳仲禮¶
　侍側曰此烈士也太祖曰事人當如此遂許之城竟¶
　獲全(劉璠/傳)楊紹從達奚武征漢中時梁蕭循固守梁¶
　州紹以為懸軍敵境圍守堅城曠日持乆糧饟不繼¶
　城中若致死於我懼不能歸請為計以誘之城降以¶
　功授輔國将軍(楊紹/傳)赫連達從達奚武攻漢中蕭循¶
<pb:KR2k0050_WYG_078-127a>¶
　送欵賀蘭願徳等以其食盡欲急攻取之達曰不戰¶
　而獲城䇿之上者無容利其子女貪其財帛窮兵極¶
　武仁者不為且觀其士馬猶彊城池尚固攻之縱克¶
　必彼此俱損如困獸猶鬭則成敗未可知况行師之¶
　道以全軍為上武曰公言是也遂受循降(赫連/達傳)¶
秋八月叛民黄衆寳圍東梁州太守柳檜死之¶
　柳檜除魏興華陽二郡守安康人黄衆寳反圍檜郡¶
　城力屈城陷為賊所獲既而衆寳等進圍東梁州縛¶
<pb:KR2k0050_WYG_078-127b>¶
　檜置城下欲令檜誘說城中檜乃大呼曰羣賊烏合¶
　糧食已罄行即退散各宜勉之衆寳大怒臨檜以兵¶
　曰速更汝辭不爾便就戮矣檜守節不變遂害之棄¶
　屍水中城中人皆為之流涕(周書柳/檜傳)¶
二年春二月東梁州平¶
　東梁州民叛圍州城太祖遣王雄討之二年二月東¶
　梁州平遷其豪帥于雍州(周書文/帝紀)檜子雄亮年十二¶
　遭父艱志在復讎後竟手刄衆寳於京城朝野重其¶
<pb:KR2k0050_WYG_078-128a>¶
　志節太祖特恕之(柳檜/傳)陸騰為車騎大将軍安康賊¶
　黄衆寳等作亂結衆數萬攻圍東梁州城中糧盡詔¶
　騰率軍自子午谷以援之騰乃星言就道至便與戰¶
　大破之(冊府/元龜)¶
恭帝元年五月直州洋州金州人作亂将軍李遷哲討¶
平之¶
　魏恭帝初直州人樂熾洋州人田越金州人黄國等¶
　連結為亂遣田𢎞出梁漢賀若敦趨直谷熾聞官軍¶
<pb:KR2k0050_WYG_078-128b>¶
　至乃燒絶棧道據守直谷敦衆不得前太祖以遷哲¶
　信著山南乃令與敦同徃經畧熾等平之或降或獲¶
　尋並平蕩(周書李/遷哲傳)¶
茹茹冦廣武遣兵擊破之¶
　茹茹乙旃達官冦廣武五月遣柱國趙貴追擊斬首¶
　數千級收其輜重而還(周書文帝紀後按五代志延/安郡豐林縣  魏置廣武縣)¶
秋九月開回車路以通漢中¶
　魏恭帝元年太祖欲開梁漢舊路乃命猷督儀同劉¶
<pb:KR2k0050_WYG_078-129a>¶
　道通陸騰等五人率衆開回車路鑿山堙谷五百餘¶
　里至於梁州(北史崔/猷傳)¶
　¶
　¶
　¶
　¶
　¶
　¶
<pb:KR2k0050_WYG_078-129b>¶
　¶
　¶
　¶
　¶
　¶
　¶
　¶
　陜西通志巻七十八¶
