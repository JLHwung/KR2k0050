# -*- mode: mandoku-view; -*-
#+TITLE: 陝西通志
#+DATE: 2015-08-24 22:42:34.588746
#+PROPERTY: ID KR2k0050
#+PROPERTY: BASEEDITION WYG    
#+PROPERTY: JUAN 卷三
<pb:KR2k0050_WYG_003-1a>¶
欽定四庫全書¶
　陜西通志巻三¶
　　建置第二¶
本朝(附釋名/)¶
　陜西布政司¶
國初因明之舊左右布政使司領八府一州康熈二年¶
　　右布政移治甘省左布政仍駐西安領西延鳯漢¶
　　四府興安一州雍正三年改西安府屬商同華耀¶
<pb:KR2k0050_WYG_003-1b>¶
　　乾邠六州延安府屬鄜綏葭三州直𨽻陜西布政¶
　　司九年又改榆林衛為府共領五府十州治西安¶
　　府釋名陜西宋路名明因以名省蓋取公羊傳自¶
　　陜以西召公主之之義¶
　西安府　明領州六縣三十一¶
本朝因之又增領衛一雍正二年潼闗衛廢三年改商同¶
　　華耀乾邠六州為直𨽻州撥縣十七分𨽻之府領¶
　　縣十四釋名西安明府名本元安西路明改西安¶
<pb:KR2k0050_WYG_003-2a>¶
　　府即元安西義¶
　長安　西安府治釋名長安漢縣名秦為長安邑漢¶
　　以名縣三輔黄圖云長安本秦鄉名¶
　咸寧　治府東偏與長安為東西附郭釋名咸寧唐¶
　　縣名本萬年天寳初改咸寧郭子章云蓋取書萬¶
　　國咸寧之義¶
　咸陽　明屬西安府¶
本朝因之釋名咸陽西魏縣名本周咸陽邑秦自孝公¶
<pb:KR2k0050_WYG_003-2b>¶
　　以下皆都之三輔黄圖云山南曰陽水北曰陽其¶
　　地在九嵕山南渭水北山水皆陽故名咸陽¶
　興平　明屬西安府¶
本朝因之釋名興平唐縣名至徳初置興平軍尋改為¶
　　縣從軍名也¶
　臨潼　明屬西安府¶
本朝因之釋名臨潼宋縣名本昭應祥符初避昭應宫¶
　　名改為臨潼以城西臨潼水為名¶
<pb:KR2k0050_WYG_003-3a>¶
　髙陵　明屬西安府¶
本朝因之釋名髙陵秦縣名孝公置縣後為髙陵邑郭¶
　　子章云縣南有奉政原髙四五丈髙陵之名所由¶
　　昉也¶
　藍田　明屬西安府¶
本朝因之釋名藍田秦縣名獻公置縣後為藍田邑元¶
　　和志云羙玉為藍縣出羙玉故曰藍田史記索隠¶
　　云因藍田山為名也¶
<pb:KR2k0050_WYG_003-3b>¶
　涇陽　明屬西安府¶
本朝因之釋名涇陽苻秦縣名本嬴秦涇陽邑苻秦以¶
　　名縣¶
　三原　明屬西安府¶
本朝因之釋名三原後魏縣名元和志云以地有豐原¶
　　孟侯白鹿三原也郭子章云以地有東西中三原¶
　　也志説非是¶
　鄠　明屬西安府¶
<pb:KR2k0050_WYG_003-4a>¶
本朝因之釋名鄠秦縣名古扈國秦改為鄠王伯厚云¶
　　扈鄠一也¶
　盩厔　明屬西安府¶
本朝因之釋名盩厔漢縣名圗經云山曲曰盩水曲曰¶
　　厔故名¶
　渭南　明屬西安府¶
本朝因之釋名渭南西魏縣名漢為渭南郡西魏文帝¶
　　以名縣以縣在渭水之南也¶
<pb:KR2k0050_WYG_003-4b>¶
　富平　明屬西安府¶
本朝因之釋名富平晉縣名晉徙北地郡富平縣於懐¶
　　徳城用其舊名也¶
　醴泉　明屬西安府¶
本朝因之釋名醴泉隋縣名元和志云縣有後周醴泉¶
　　宫因以為名按縣東南有醴泉周以名宫隋以名¶
　　縣¶
　延安府¶
<pb:KR2k0050_WYG_003-5a>¶
國初因明之舊領州三縣十六雍正三年以延安所屬¶
　　州縣山多地廣去府遼逺改鄜綏葭三州直𨽻陜¶
　　西布政司撥八縣分𨽻三州府領縣八釋名隋延¶
　　安郡宋以名府元和志謂以界内延水為名是也¶
　膚施　明為延安府附郭¶
本朝因之釋名膚施戰國趙邑名秦昭王以名縣在今¶
　　綏徳界隋大業初始置於延安界因舊名也¶
　安塞　明𨽻延安府¶
<pb:KR2k0050_WYG_003-5b>¶
本朝因之釋名安塞元縣名本宋安塞堡縣從堡名也¶
　甘泉　明𨽻延安府¶
本朝因之釋名甘泉唐縣名寰宇記云以其泉甘羙為¶
　　名縣志云有甘泉在縣南五十里天寳初改縣名¶
　　甘泉因此¶
　安定　明𨽻延安府¶
本朝因之釋名安定元縣名本宋安定堡因以名縣¶
　保安　明𨽻延安府¶
<pb:KR2k0050_WYG_003-6a>¶
本朝因之釋名保安元縣名本宋保安軍金以名州元¶
　　以名縣郭子章云與安塞安定皆取安寧之義¶
　宜川　明𨽻延安府¶
本朝因之釋名宜川宋縣名本後魏義川太平興國中¶
　　改名避太宗匡義諱也¶
　延川　明𨽻延安府¶
本朝因之釋名延川隋縣名元和志後魏文安隋改延¶
　　川以吐延川為名¶
<pb:KR2k0050_WYG_003-6b>¶
　延長　明𨽻延安府¶
本朝因之釋名延長唐縣名延水經延長入河故以名¶
　　縣¶
　鳯翔府　明領一州七縣分𨽻闗西道康熈十年裁¶
　　𨽻陜西布政司仍領州一縣七釋名鳯翔唐府名¶
　　雍勝畧云至徳初置鳯翔府取鳯鳴岐山之義¶
　鳯翔　明為鳯翔府附郭¶
本朝因之釋名鳯翔唐縣名本雍縣唐改鳯翔義與府¶
<pb:KR2k0050_WYG_003-7a>¶
　　同¶
　岐山　明屬鳯翔府¶
本朝因之釋名岐山隋縣名明一統志云本後周三龍¶
　　縣隋移治岐山南遂改為岐山因山名也¶
　寳雞　明𨽻鳯翔府¶
本朝因之釋名寳雞唐縣名元和志云乾元初改陳倉¶
　　為寳雞以昔有陳寳鳴雞之瑞故名之¶
　扶風　明𨽻鳯翔府¶
<pb:KR2k0050_WYG_003-7b>¶
本朝因之釋名扶風唐縣名貞觀初以扶風名縣仍漢¶
　　右扶風名也¶
　郿　明𨽻鳯翔府¶
本朝因之釋名郿周邑名秦以名縣毛萇云文公所營¶
　　是也¶
　麟遊　明𨽻鳯翔府¶
本朝因之釋名麟遊隋縣名義寧初獲白麟于廢仁夀¶
　　宫因置縣¶
<pb:KR2k0050_WYG_003-8a>¶
　汧陽　明𨽻鳯翔府¶
本朝因之釋名汧陽後周縣名寰宇記云以縣在汧水¶
　　之陽而名¶
　隴州　明𨽻鳯翔府¶
本朝因之釋名隴州西魏州名元和志魏改東秦為隴¶
　　州因山為名¶
　漢中府　屬陜西布政司府志云明漢中府領州一¶
　　縣八¶
<pb:KR2k0050_WYG_003-8b>¶
本朝因之釋名漢中明府名秦為漢中郡常璩曰郡因¶
　　水名也明以名府府志云郡臨漢水之陽南面漢¶
　　山故名漢中¶
　南鄭　明為漢中府附郭¶
本朝因之釋名南鄭周邑名秦以名縣耆舊傳云鄭恒¶
　　公遺民南奔漢中故以南為稱府志云桓公都鄭¶
　　其民徙河南者為新鄭奔漢中者為南鄭¶
　褒城　明𨽻漢中府¶
<pb:KR2k0050_WYG_003-9a>¶
本朝因之釋名褒城隋縣名郭子章云周褒國漢置褒¶
　　中縣隋改名褒城¶
　城固　明𨽻漢中府¶
本朝因之釋名城固秦縣名方輿勝覽云始城而冀其¶
　　鞏固之意也¶
　西鄉　明𨽻漢中府¶
本朝因之釋名西鄉晉縣名寰宇志云蜀南鄉晉改西¶
　　鄉府志云與䕫之東鄉對故名¶
<pb:KR2k0050_WYG_003-9b>¶
　鳯　明𨽻漢中府¶
本朝因之釋名鳯明縣名方輿勝覽云鸑鷟嘗鳴於岐¶
　　翺翔至南而集焉是以西岐曰鳯翔南岐曰鳯州¶
　　至明降州為縣因其舊名¶
　寧羌州　明𨽻漢中府¶
本朝因之釋名寧羌明州名郭子章云本戰國白馬氐¶
　　東境成化中設寧羌取輯寧氐羌之義¶
　沔　明隷寧羌州後𨽻漢中府¶
<pb:KR2k0050_WYG_003-10a>¶
本朝因之釋名沔明縣名本漢沔陽以沔水為名也元¶
　　自畧陽移沔州來治明降為縣不易其名¶
　畧陽　明𨽻寧羌州後𨽻漢中府¶
本朝因之釋名畧陽宋縣名府志云用武之地曰畧象¶
　　山之南曰陽故以為名按畧陽漢縣也在今鞏昌¶
　　界後魏僑置畧陽郡縣于此趙宋遂以名縣沿漢¶
　　舊也¶
　榆林府　明置榆林衛𨽻陜西都司¶
<pb:KR2k0050_WYG_003-10b>¶
本朝改屬榆林道雍正九年改榆林衛為榆林府𨽻陜¶
　　西布政司領縣四釋名榆林府因明榆林衛舊名¶
　　也本漢榆溪塞水經注所謂諸次水東逕榆林塞¶
　　是也明因塞置衛遂取名焉¶
　榆林　本明東路雙山堡屬神木道中路常樂保寧¶
　　歸徳魚河四堡屬榆林道¶
本朝因之雍正九年並五堡置榆林縣為榆林府治釋¶
　　名榆林縣本榆林堡地義與府同¶
<pb:KR2k0050_WYG_003-11a>¶
　懐逺　本明中路懐逺波羅響水威武清平五堡屬¶
　　榆林道¶
本朝因之雍正九年併五堡置懐逺縣屬榆林府釋名¶
　　懐逺本明懐逺堡縣因堡名也¶
　靖邉　本明西路靖邉寧塞鎮羅鎮靖龍州五堡屬¶
　　靖邉道¶
本朝裁靖邉道改屬榆林道雍正九年併五堡置靖邉¶
　　縣屬榆林府釋名靖邉本明靖邉堡蓋取綏靖邉疆¶
<pb:KR2k0050_WYG_003-11b>¶
　　之意縣因堡名也¶
　定邊　本明西路定邊鹽塲磚井安邊栁樹澗五堡¶
　　屬靖邊道¶
本朝裁靖邊道屬榆林道雍正九年併五堡置定邊縣¶
　　屬榆林府釋名定邊本明定邊堡蓋取底定邊疆¶
　　之意縣因堡名也¶
　興安州　明領六縣𨽻陜西布政司徙治趙臺山下¶
國初復徙舊城即今治也仍領縣六釋名興安明州名¶
<pb:KR2k0050_WYG_003-12a>¶
　　續通考云明初為金州萬厯十年改興安州因徙¶
　　置錫佳名也¶
　平利　明隷興安州¶
本朝因之釋名平利唐縣名舊唐書云後周於平利川¶
　　置吉陽縣武徳初改曰平利縣以川名也¶
　洵陽　明隷興安州¶
本朝因之釋名洵陽戰國楚邑名寰宇記云漢舊縣以¶
　　在洵水之陽而名¶
<pb:KR2k0050_WYG_003-12b>¶
　白河　明隷興安州¶
本朝因之釋名白河明縣名縣志云成化中置白河堡¶
　　以白石河為名尋改為縣¶
　紫陽　明隷興安州¶
本朝因之釋名紫陽明縣名郭子章云正徳壬申立紫¶
　　陽堡癸酉升縣縣南紫陽灘旁有三洞乃紫陽真¶
　　人所居縣名本此¶
　石泉　明隷興安州¶
<pb:KR2k0050_WYG_003-13a>¶
本朝因之釋名石泉西魏縣名寰宇記云以縣北石泉¶
　　為名或云今有石泉在縣治南¶
　漢隂　明隷興安州¶
本朝因之釋名漢隂唐縣名本漢安陽至徳初改漢隂¶
　　縣志云舊治漢江南紹興初徙治新店按水南曰¶
　　隂初治漢南故名漢隂後徙漢北而仍名漢隂者¶
　　襲舊名而悞也¶
　商州　明隷西安府領四縣¶
<pb:KR2k0050_WYG_003-13b>¶
國初因之雍正三年升商州直隷陜西布政司仍以四¶
　　縣隷州釋名商州後周州名賈志云商本山名在¶
　　州東南故名按史記殷本紀契封于商商國名也¶
　　周秦為商於地故漢以名縣後周以名州¶
　鎮安　明隷西安府商州¶
國初因之雍正三年州改直隷鎮安仍屬州釋名鎮安¶
　　明縣名本唐安業縣地景泰初重置更名郭子章¶
　　云縣南門外有鎮安河蓋縣因水名也¶
<pb:KR2k0050_WYG_003-14a>¶
　雒南　明隷西安府商州¶
國初因之雍正三年州改直𨽻洛南仍屬州釋名雒南¶
　　隋縣名寰宇記云開皇初改拒陽為雒南以在洛¶
　　水之南為名明以光宗諱洛改為雒南¶
　山陽　明隷西安府商州¶
國初因之雍正三年州改直隷山陽仍屬州釋名山陽¶
　　明縣名賈志云以在山之陽故名縣志云在北山¶
　　之南豐水之北故名¶
<pb:KR2k0050_WYG_003-14b>¶
　商南　明隷西安府商州¶
國初因之雍正三年州改直隷商南仍屬州釋名商南¶
　　明縣名本後魏南商縣地成化間置縣曰商南郭¶
　　子章云以縣在商州之南也¶
　同州　明隷西安府領縣五¶
國初因之雍正三年以同州直隷陜西布政司又以同¶
　　之白水割隷耀州州領縣四釋名同西魏州名州¶
　　志云以城南九龍泉九源同流故名按路史云春¶
<pb:KR2k0050_WYG_003-15a>¶
　　秋地圗云同州為□國則州之名同亦沿國舊名¶
　　也¶
　朝邑　明隷西安府同州¶
國初因之雍正三年同州改直𨽻州朝邑仍屬焉釋名¶
　　朝邑西魏縣名本南五泉西魏改朝邑元和志云¶
　　以北據朝坂故以為名¶
　郃陽　明隷西安府同州¶
國初因之雍正三年同州改直隷州郃陽仍屬焉釋名¶
<pb:KR2k0050_WYG_003-15b>¶
　　郃陽漢縣名本有莘國詩所謂在洽之陽也春秋¶
　　晉為合陽邑漢以名縣水經注云城南有郃水縣¶
　　取名焉¶
　澄城　明隷西安府同州¶
國初因之雍正三年同州改直隷州澄城仍屬焉釋名¶
　　澄城後魏縣名本春秋北徴地漢置徴縣後魏為¶
　　徴城縣通典云徴澄音相近故名元和志徴澄同¶
　　聲後人悞為澄¶
<pb:KR2k0050_WYG_003-16a>¶
　韓城　明隷西安府同州¶
國初因之雍正三年同州改直隷州韓城仍屬焉釋名¶
　　韓城隋縣名本周韓侯國雍勝畧云隋置韓城縣¶
　　以古韓城為名¶
　華州　明隷西安府領縣二¶
國初因之雍正三年改華州為直隷州仍領縣二五年¶
　　改潼闗衛為縣並隷州領縣三釋名華西魏州名¶
　　南有少華山東連大華故州以取名焉¶
<pb:KR2k0050_WYG_003-16b>¶
　華隂　明隷西安府華州¶
國初因之雍正三年縣屬直隷華州釋名華隂漢縣名¶
　　本禹貢華隂地寰宇記云漢改華隂以在太華之¶
　　隂故名¶
　蒲城　明隷西安府華州¶
國初因之雍正三年縣屬直隷華州釋名蒲城西魏縣¶
　　名本南白水西魏改蒲城寰宇記云以縣東故蒲¶
　　城為名也或云以縣東有蒲池即小蒲川¶
<pb:KR2k0050_WYG_003-17a>¶
　潼闗　明設潼闗衛隷南京中軍都督府¶
國初改隷西安府雍正二年裁潼闗衛歸併同華等州¶
　　五年以輸納不便照甘省改衛為縣之例設縣專¶
　　理就近屬華州釋名潼闗本後漢闗名故明以名¶
　　衛¶
本朝以名縣因闗舊名也¶
　耀州　明隷西安府領同官一縣¶
國初因之雍正三年升耀州為直隷州又撥同州之白¶
<pb:KR2k0050_WYG_003-17b>¶
　　水來隷領縣二釋名耀州唐末李茂貞州名郭子¶
　　章云州東十五里有鑑山年豐則山中有光耀如¶
　　鑑州以是名¶
　同官　明隷西安府耀州¶
國初因之雍正三年州改直隷縣仍屬之釋名同官後¶
　　周縣名元和志云苻秦於銅官川置銅官䕶軍後¶
　　魏改置銅官縣周除金作同縣因川名也¶
　白水　明隷西安府同州¶
<pb:KR2k0050_WYG_003-18a>¶
國初因之雍正三年耀州改直隷州以同州白水接壤¶
　　於耀故撥隷焉釋名白水秦縣名雍大記云秦置¶
　　白水縣以縣臨白水也元和志後魏置白水縣南¶
　　臨白水因以為名¶
　乾州　明隷西安府領二縣¶
國初因之雍正三年以乾州直隷陜西布政司仍領二¶
　　縣釋名乾唐州名乾寧二年置乾州雍大記云在¶
　　長安西北隅故名¶
<pb:KR2k0050_WYG_003-18b>¶
　武功　明隷西安府乾州¶
國初因之雍正三年升乾州為直隷州武功仍屬焉釋¶
　　名武功秦縣名元和志云縣境有武功山斜谷水¶
　　亦曰武功水是縣以山水立名也¶
　永夀　明隷西安府乾州¶
國初因之雍正三年升乾州為直隷州永夀仍屬焉釋¶
　　名永夀唐縣名武徳二年於永夀原西置永夀縣¶
　　因原而名¶
<pb:KR2k0050_WYG_003-19a>¶
　邠州　明邠州隷西安府領三縣¶
國初因之雍正三年以邠州直隷陜西布政司仍領縣¶
　　三釋名邠唐州名元和志云豳公劉所居之地後¶
　　魏置豳州開元中以豳與幽字相渉改為邠字¶
　三水　明隷西安府邠州¶
國初因之雍正三年州改直隷三水仍屬焉釋名三水¶
　　後魏縣名漢有三水縣屬安定郡後魏重置於今¶
　　邠州界沿漢舊名也元和志云以縣有羅川谷三¶
<pb:KR2k0050_WYG_003-19b>¶
　　泉並流故以為號¶
　淳化　明隷西安府邠州¶
國初因之雍正三年州改直隷淳化仍屬焉釋名淳化¶
　　宋縣名縣志云宋太宗改元淳化立縣之始即以¶
　　為名¶
　長武　明隷西安府邠州¶
國初因之雍正三年州改直隷長武仍屬焉釋名長武¶
　　明縣名縣志云萬厯初置長武縣取縣西長武故¶
<pb:KR2k0050_WYG_003-20a>¶
　　城為名¶
　鄜州　明隷延安府領三縣¶
國初因之雍正三年以鄜州直隷陜西布政司仍領縣¶
　　三釋名鄜後魏州名本秦鄜衍文公於其地作鄜¶
　　畤漢為縣後魏以名州郭子章云以地有鄜水故¶
　　名¶
　洛川　明隷延安府鄜州¶
國初因之雍正三年州升直隷縣仍屬州釋名洛川後¶
<pb:KR2k0050_WYG_003-20b>¶
　　秦縣名元和志云姚萇置洛川縣以縣界有洛川¶
　　水為名¶
　中部　明隷延安府鄜州¶
國初因之雍正三年州升直隷縣仍屬州釋名中部後¶
　　秦縣名漢渠搜中部都尉治此姚興始置縣從中¶
　　部都尉之舊也¶
　宜君　明隷延安府鄜州¶
國初因之雍正三年州升直隷縣仍屬州釋名宜君後¶
<pb:KR2k0050_WYG_003-21a>¶
　　魏縣名苻秦置宜君䕶軍太武改縣地形志云縣¶
　　有宜君水因取名焉¶
　綏徳州　明隷延安府領米脂一縣¶
國初因之雍正三年以綏徳州直隷陜西布政司又撥¶
　　延安府之清澗縣隷州領縣二釋名綏徳金州名¶
　　本後魏綏州宋為綏徳城金升為州因城舊名也¶
　米脂　明隷延安府綏徳州¶
國初因之雍正三年州改直隷縣仍屬焉釋名米脂金¶
<pb:KR2k0050_WYG_003-21b>¶
　　縣名本宋米脂城以地有米脂水沃壌宜粟其米¶
　　汁淅之如脂故以名城金升為縣因宋舊名也¶
　清澗　明隷延安府¶
國初因之雍正三年升綏徳為直隷州以縣境接壌於¶
　　州故撥隷焉釋名清澗金縣名本宋清澗城建康¶
　　初种世衡因寛州舊壘築之賜名清澗以縣西有¶
　　清澗河也大定末始升為縣¶
　葭州　明隷延安府領三縣¶
<pb:KR2k0050_WYG_003-22a>¶
國初因之雍正三年以葭州直隷陜西布政司仍領縣¶
　　三釋名葭金州名以州臨葭蘆川也川在州西五¶
　　里岸多葭蘆故以名州¶
　呉堡　明隷延安府葭州¶
國初因之雍正三年州改直隷縣仍屬州釋名呉堡金¶
　　縣名本宋呉堡寨縣從寨名也¶
　神木　明隷延安府葭州¶
國初因之雍正三年州改直隷縣仍屬州釋名神木元¶
<pb:KR2k0050_WYG_003-22b>¶
　　縣名本宋神木寨也郭子章云縣西十五里楊家¶
　　城内有神松三株枝柯相連故曰神木¶
　府谷　明隷延安府葭州¶
國初因之雍正三年州改直隷縣仍𨽻州釋名府谷五¶
　　代唐縣名文獻通考云唐末置府谷鎮後唐升府¶
　　谷為縣縣從鎮名也¶
　　右¶
本朝陜西録司一府五直隷州十州縣共七十三自明¶
<pb:KR2k0050_WYG_003-23a>¶
　　以縣屬於州州縣又均統於府如西安一府所轄¶
　　至三十有七屬隷太廣化理難周又潼闗榆林守¶
　　土蒞民職同縣府而名仍衛所亦屬未協至¶
本朝雍正三年法唐虞肇州之典使凡府州縣統轄適¶
　　均如西安六州延安三州俱改直隷以分蒞諸縣¶
　　又改潼闗衛為縣升榆林衛為府分二十堡為四¶
　　縣以隷之使一省之中大小相維輕重同得合成¶
　　運掌之治至郡縣釋名雖無闗大體然盩厔因乎¶
<pb:KR2k0050_WYG_003-23b>¶
　　山水膚施沿乎國邑鳯翔麟逰本乎祥瑞闡釋其¶
　　義可以考命名所由使覽者不惑故並附見云¶
夏商¶
昔顓頊創制九州為雍梁舜分十二州為雍梁豫夏復¶
為九州禹貢曰黒水西河惟雍州東距西河即龍門之¶
河華陽黒水惟梁州孔安國以為東距華山之南(通/典)殷¶
因於夏無所變改(漢書地/理志)武丁之地西不過氐羌北不¶
過朔方(漢書賈/捐之傳)¶
<pb:KR2k0050_WYG_003-24a>¶
雍州　舜置十二牧雍其一也(通/典)東崤西漢南商北居¶
　庸四山之所擁翳故曰雍(括地/志)¶
鎬　帝辛三十六年西伯使世子發營鎬(竹書紀年安/按鎬在長)¶
　(西南三十里以下國邑郡縣非更/置徙治者其方位逺近不重注)¶
亳　湯起於亳(史記六/國表)契封於商後世遷於亳即西亳¶
　京兆杜縣有亳亭(鄭樵/通志)亳在杜南(路史咸按杜/即今  寧)¶
郢　史記正義周書云惟周王季宅郢郢故城在雍州¶
　咸陽東二十一里周之郢邑也(地理通釋見按郢/一作程辨  程下)¶
<pb:KR2k0050_WYG_003-24b>¶
畢　帝辛六年文王初禴於畢(竹書/紀年)畢在咸陽西北(地/理)¶
(通/釋)¶
雞閭　新平地古顓頊之墟里名曰雞閭(晉書苻堅載/記  按新平)¶
(今邠/州)¶
麗　㚿媧氏立治於中皇山之原繼興於麗長安志云¶
　驪山有女媧治處又臨潼東二十四里有故麗城商¶
　酈國(路史平按中皇/山在  利縣)¶
戲　炎帝後姜姓之國今新豐有戲亭是也(路史在按/戲亭  臨)¶
<pb:KR2k0050_WYG_003-25a>¶
　(潼東南/三十里)¶
扈　啟與有扈戰於甘之野(尚書/序)趙孟曰夏有觀扈(左/傳)¶
　鄠縣本夏扈國故鄠城在縣北二里(元和/志)¶
崇　輿地志鄠縣古崇國也(鄠縣/志)夏有扈國商為崇國¶
　(通/考)商之崇扈今永興鄠北二十里有故城(路/史)¶
豐　既伐于崇作邑于豐(詩經/大雅)文王伐崇作豐邑自岐¶
　下徙都(史記周/本紀)周豐宫文王宫也在鄠縣東三十五¶
　里(括地志渡按/即今秦  鎮)¶
<pb:KR2k0050_WYG_003-25b>¶
甘　在鄠北啟扈戰於此(路/史)¶
駱　縣父之國京兆宜夀縣有駱谷故盩厔地(路/史)¶
郝　商郝國太昊弟郝骨氏後右扶風盩厔也(路史郝/按駱)¶
　(同地但先/後異時)¶
橋　姬姓國黄帝子孫守橋山者(路史中按橋/山在  部北)¶
翟　帝乙十七年西伯伐翟(竹書紀年翟按周時延安/以北皆為  境商末之翟)¶
　(亦應在/其地)¶
西河　后啟征西河(竹書/紀年)夏世侯伯有西河國后啟征¶
<pb:KR2k0050_WYG_003-26a>¶
　之(路史即按禹貢西河自龍門以下/皆是  正義所謂丹同二州也)¶
岐　古有岐伯黄帝至岐見岐伯引載而歸是也(路/史)亶¶
　父自豳遷岐改國號曰周(詩注/疏)太王邑岐山之下文¶
　王亦治焉(地理/通釋)¶
郮　郮故國黄帝後封在岐山之陽所謂周原膴膴者¶
　(玉/篇)周文作邑於豐乃分岐邦地為周公旦采地東謂¶
　之周(詩注/疏)¶
召　召畿内采地奭始食於召故曰召公(史記/索隠)文王分¶
<pb:KR2k0050_WYG_003-26b>¶
　岐邦地為召公奭采地西謂之召(詩注/疏)¶
程　孔氏曰周書稱文王在程作程典皇甫謐云文王¶
　徙宅於程蓋謂此也曹氏曰文王既勝宻湏度鮮原¶
　於岐山之陽定程邑而都焉(詩地/理考)文王城在隴州呉¶
　山廢縣東四十五里(明一統志處按諸志俱謂程即/郢合為一  但程在岐陽郢在)¶
　(咸陽東相去絶/逺故分編之)¶
陳倉　渭水東逕陳倉縣西應劭曰黄帝都陳在此營¶
　氏開山圖曰伏羲生成紀徙治陳倉非陳國所建也¶
<pb:KR2k0050_WYG_003-27a>¶
　(水經/注)陳黄帝後姬姓國今寳雞故陳倉有陳山(路/史)¶
姜　炎帝後姜姓國扶風美陽有姜氏城(路/史)岐水東逕¶
　姜氏城南為姜水帝王世紀曰炎帝神農氏長於姜¶
　水(水經/注)¶
杜　夏世侯伯漢杜陽縣地(路/史)詩自土沮漆齊詩作自¶
　杜言公劉避狄而來居杜與漆沮之地(詩地/理考)杜邑在¶
　麟遊縣(麟逰/縣志)¶
微　微商後今岐之郿縣(路/史)¶
<pb:KR2k0050_WYG_003-27b>¶
阮　殷有阮國在岐渭間詩有侵阮徂共之辭(通鑑/注)阮¶
　商諸侯國在岐渭之間(氏族/畧)¶
莘　莘姒姓夏禹後(世/本)啟封支子於莘(唐世係表鯀按/呉越春秋  娶)¶
　(有莘氏女古/已有莘國)河水逕郃陽城東故有莘邑為太姒之¶
　國詩云在郃之陽又曰纉女維莘謂此也(水經/注)郃陽¶
　南二十里古莘國(郡縣/志)¶
芮　虞芮質厥成(詩經/大雅)西伯初聽虞芮訟杜預云馮翊¶
　臨晉芮鄉在朝邑西南(路/史)¶
<pb:KR2k0050_WYG_003-28a>¶
荼　荼䣝也殷時舊姓郃陽䣝城是(路/史)李氏曰同州䣝¶
　谷(詩地/理考)¶
華　堯觀於華華封人祝之(莊/子)有虞氏為豫州之域舜¶
　分十二州豫州華山(通鑑注國按潼闗縣古桃林地/後漢郡  志云黄帝置𢎞農郡)¶
　(潼關縣亦/故𢎞農地)¶
蕃　渭水東逕巒都城北故潘邑殷契之所居世本曰¶
　契居蕃闞駰曰蕃鄭西今巒城是矣(水經注州按蕃/在今華  西)¶
定　定國商後渭水南有定城述征記去潼闗三十里¶
<pb:KR2k0050_WYG_003-28b>¶
　(路/史)¶
彤　商彤伯地即彤城(歴代紀/事年表)鄭縣西有故彤城(華州/舊志)¶
　(即按鄭縣/  今華州)¶
華原　隂康氏治於華原(路史耀按華/原今  州也)¶
陽武　古國有陽武(路/史)史記倉頡居陽武在今白水縣¶
　東北十八里陽武村(賈/志)¶
彭衙　舊志謂衙在商以老彭封得名(白水縣志白按/彭衙在今  水)¶
　(縣/)¶
<pb:KR2k0050_WYG_003-29a>¶
邰　國名炎帝後姜姓所封帝嚳元妃邰氏女也生棄¶
　為后稷復封於邰(説/文)故斄城在武功縣西南二十二¶
　里(括地/志)后稷封邰夏支庶受爵曰子國於此(郿縣/志)¶
雲陽　雲陽山在馮翊雲陽縣少昊居之(路史今按雲/陽在  淳化)¶
甘泉　黄帝接萬靈明廷明廷者甘泉也(史記封/禪書)少昊¶
　處甘泉(路史今按甘/泉在  淳化)¶
䣛　夏䣛國在乾之永夀漢之䣛縣(路/史)¶
豳　禹貢雍州之地周之先公劉所居詩大雅云篤公¶
<pb:KR2k0050_WYG_003-29b>¶
　劉于豳斯館是也(元和/志)古公立薫育侵之乃去豳(史/記)¶
　(周本/紀)古豳地在三水縣西南三十里有豳城在龎川¶
　水西蓋公劉之邑豳谷也(寰宇/記)¶
京　依其在京(詩經/大雅)京地名鄭箋以京為周地小别名¶
　則京是周所都之邑(詩注疏邠按/京在今  州)¶
渠搜　河水自朔方東轉逕渠搜故城北禹貢之所云¶
　渠搜矣(水經/注)成湯北發渠搜(通鑑/外紀)渠搜在廢夏州北¶
　(禹貢錐指東按渠搜在/今懐逺縣  北河套中)¶
<pb:KR2k0050_WYG_003-30a>¶
朔方　堯舜地不過數千里北朔方朔南暨聲教(通/典)帝¶
　乙三年王命南仲城朔方(竹書紀年邉按朔/方在今靖  東北)¶
昆夷　夏之衰不窋竄戎狄之間(國/語)豳國西近戎北近¶
　狄(韋昭/注)夏桀之亂大夷入居邠岐之間成湯攘而伐¶
　之(後漢書西羌傳昆按史記地理圖虞夏以來薫鬻/玁狁在黄河北  夷雖居邠岐終非境土故不入)¶
　(圖/)¶
梁州　梁州東據華山之南(孔氏/書傳)華山之南今華隂之¶
　西南上洛漢中洋川安康皆是(鄭樵/通志)南鄭縣東南百¶
<pb:KR2k0050_WYG_003-30b>¶
　八十里有梁山大山四圍其中三十里許甚平或云¶
　古梁州治也(通鑑/注)舜置十二州梁州其一也西方金¶
　剛其氣强梁故曰梁(通/考)¶
褒　褒夏后氏後夏有褒君(路/史)褒國在褒城縣東三里¶
　許駱駝坪(賈/志)¶
西　分命和仲宅西(書經/尭典)西國和仲所宅今興元西縣¶
　　(路/史)¶
氐　西戎氐羌咸戴舜之功(史記五/帝本紀)自彼氐羌莫敢不¶
<pb:KR2k0050_WYG_003-31a>¶
　來王(詩經/商頌)白馬氐今興武等州地蓋岐隴而南漢川¶
　以北皆氐云(路史寧按即/鳯沔  羌地)¶
饒　世本曰舜居饒内在漢中西城縣或言嬀墟在西¶
　北舜所居也(水經/注)饒國有虞氏後今西城有姚墟或¶
　謂舜生於此(路/史)¶
姚方　漢水東逕錫縣故城北又東歴姚方蓋舜後枝¶
　居是處故地留姚稱也(水經注白按姚/方在今  河縣)¶
金　金提國帝堯世有金道華種蘭唐韵云周附庸金¶
<pb:KR2k0050_WYG_003-31b>¶
　州也(路史興按金州/即今  安州)¶
錫　商錫國御姓錫時之先今鄖鄉有錫穴(路史白按/即今  河)¶
　(縣/)¶
上洛　上洛夏氏侯伯商州上洛郡是也(路/史)¶
丹　丹水城在商州城南一里吕氏春秋堯有丹水之¶
　戰以服南蠻疑即丹朱所封者(賈/志)堯使子朱處於丹¶
　淵為諸侯丹是其國也(漢書律/厯志)朱之國今朱虚有丹¶
　山丹水出焉(路/史)¶
<pb:KR2k0050_WYG_003-32a>¶
商　丹水自上洛逕商縣南契始封此魯連子曰在太¶
　華之陽皇甫謐闞駰並以為上洛郡商縣也(水經/注)商¶
　州東八十里商洛縣古之商國(括地/志)武闗西北一百¶
　二十里有商城謂故邑也(盛𢎞之/荆州記)¶
　　右夏商二代兼及上古録州二國邑五十四夫塗¶
　　山之㑹萬國雍梁二州封建殆不止此然歴年既¶
　　乆經史闕如靡究其詳僅録其可考者著於篇又¶
　　如唐之丹虞之饒夏之西商之彭衙間有謂在他¶
<pb:KR2k0050_WYG_003-32b>¶
　　境者然諸説相沿諒非無自疑以傳疑不敢廢也¶
　　故並録之¶
周¶
后稷始封邰公劉徙邑於豳太王徙邑於岐山之陽南¶
有周原始改號曰周王季徙程(按程一/作郢)文王徙都於豐¶
成王卜洛邑復還豐鎬世本曰懿王居犬丘平王徙洛¶
(帝王/世紀)自陜以西召公主之(公羊/傳)成王地西不過氐羌北¶
不過朔方(漢書賈/捐之傳)髙陵以東今馮翊之南境華隂之東¶
<pb:KR2k0050_WYG_003-33a>¶
境屬魏雲中五原之境今榆林九原屬趙(通/典)¶
雍州　周禮西曰雍州蓋并禹梁州之地周自武王都¶
　於鄷鎬雍州為王畿平王東遷以岐鄷之地賜秦襄¶
　公為秦地(晉書地/理志)職方九州周之制也無禹貢之梁¶
　雖無梁州而雍豫之間是也(周禮/注)周之九州與禹貢¶
　不同者周都雍不可不廣故合雍梁為一州(地理/通釋)¶
鎬　鎬水上承鎬池於昆明池北周武王之所都也詩¶
　云考卜維王宅是鎬京自漢帝穿昆明池於是地基¶
<pb:KR2k0050_WYG_003-33b>¶
　搆淪禠今無可究(水經/注)武王自豐徙都鎬是為宗周¶
　今豐水之東長安之南三十里去豐二十五里鎬池¶
　即其故都也(帝王世紀西按元和志謂鎬/京在長安  北十八里互異)¶
杜　晉范宣子曰昔匄之祖在周為唐杜氏(左/傳)周成王¶
　滅唐遷之於杜為杜伯國(杜預/注)杜在長安南十五里¶
　為下杜城(鄭樵/通志)¶
樊　仲山甫采今京兆杜陵有樊鄉(路史寧按在/今咸  南)¶
芷陽　霸城秦穆公之所築又名芷陽(雍録寧按在/今咸  東)¶
<pb:KR2k0050_WYG_003-34a>¶
咸陽　成王三十四年雨金於咸陽(竹書/紀年)秦孝公作咸¶
　陽徙都之(史記秦/本記)咸陽在今縣東二十里(明一/統志)¶
畢　富辰曰畢文昭也(左/傳)畢國在杜郵西北(杜預/注)畢在¶
　咸陽西北畢公髙封焉(通/典)¶
太丘　渭水東逕槐里縣故城南縣古太丘也周赧王¶
　都之(水經/注)太丘邑懿王自鎬徙都(史記/索隠)太丘故城在¶
　始平縣東南十里懿王所都(括地志或按懿王徙/都太丘  作犬丘悞)¶
驪　戲水東逕驪戎城東春秋晉獻公伐之獲麗姬於¶
<pb:KR2k0050_WYG_003-34b>¶
　是邑麗戎男國也(水經/注)驪戎故城在臨潼縣東三十¶
　五里殷周時麗戎國(雍勝/畧)¶
戲　秦厲公十六年補戲城(史記六/國表)戲西周地名(史記/注)¶
　(按戲在今臨/潼縣東南)¶
櫟陽　秦獻公三年城櫟陽(史記秦本紀東按櫟/陽在今臨潼  北)¶
蕞　龎煖入函谷攻秦蕞(史記趙/世家)新豐有蕞城(郡國志/  按蕞)¶
　(在臨潼/東北)¶
鄷　富辰曰鄷文之昭也(左/傳)成王十九年黜鄷侯(竹書/紀年)¶
<pb:KR2k0050_WYG_003-35a>¶
　豐邑在豐水西鎬京在豐水東相去二十五里(三輔决/録  按)¶
　(周有程邑常武之詩云命程伯休/父濮氏曰程畿内邑在豐未詳)¶
崇　宣公元年晉欲求成於秦趙穿曰我侵崇秦必救¶
　之吾以求成焉(左傳縣按崇/在□  北)¶
藍田　梁惠王三年秦子向為藍田君孟子向之故邑¶
　也(水經/注)¶
髙陵　髙陵邑秦昭王母弟髙陵君封(路/史)¶
湯社　寧公二年伐蕩社三年與亳戰亳王奔戎遂滅¶
<pb:KR2k0050_WYG_003-35b>¶
　蕩社(史記秦/本紀)西戎之君曰亳王成湯之後其邑曰蕩¶
　社徐廣曰一作湯(史記/注)湯社亳王所居今訛為楊杜¶
　里(馬志北按楊杜在/三原  三十里)¶
涇陽　侵鎬及方至於涇陽(詩經/小雅)秦昭王弟悝為涇陽¶
　君(史記秦本紀涇按詩玁狁整居焦穫左傳晉及秦/戰于麻隧濟  及侯麗還國䇿秦北有甘泉峪口)¶
　(之固皆鄉聚山/藪名故不録)¶
頻陽　秦厲共公初縣頻陽(史記秦/本紀)頻陽故城在富平¶
　縣東北五十五里(馬/志)¶
<pb:KR2k0050_WYG_003-36a>¶
上郡　惠文王十年魏納上郡十五縣(史記秦/本紀)綏州春¶
　秋白狄所居戰國屬魏為上郡(元和/志)上郡今麟延丹¶
　坊鄜銀夏綏徳保安之地(地理通釋徳按/上郡今綏  州)¶
膚施　趙惠文王三年滅中山遷其王於膚施(史記趙/世家)¶
　膚施在上郡(路史所按膚施即上郡治/史記  謂十五縣之一也)¶
定陽　魏圍定陽(國/䇿)定水東逕定陽城南(水經注今按/定陽在  宜)¶
　(川/縣)¶
白翟　武王放逐戎夷涇洛之北名曰荒服晉文公攘¶
<pb:KR2k0050_WYG_003-36b>¶
　戎翟居於西河圁洛之間(史記匈/奴傳)白翟及秦同州今¶
　鄜坊綏延皆古白翟地(鄭樵/通志)圁銀州銀川洛水在磚¶
　井堡南梁山下(葭州/志)¶
朐衍　平王末岐梁涇漆之北有朐衍戎(史記匈/奴傳)鹽州¶
　古戎狄居之即胊衍戎地(括地/志)磚井堡鹽州地(延安/府志)¶
　(定按在今/  邊縣界)¶
雍　秦徳公元年初居雍(史記秦/本紀)禹貢雍州之域春秋¶
　及戰國為秦都徳公初居雍即今天興縣也(元和志/  按天)¶
<pb:KR2k0050_WYG_003-37a>¶
　(興即今/鳳翔縣)¶
岐　成王有岐陽之蒐(左/傳)懿王十二年翟人侵岐(竹書/紀年)¶
　岐陽城在岐山縣東五十里(賈/志)¶
周　周國在王畿内扶風雍縣(通/考)周城在岐山縣西北¶
　十五里(賈志黒按左傳注/周公  肩采地)¶
召　召畿内采地奭始食於召宣王時召穆公虎其後¶
　也(史記/索隠)召穆公采地扶風雍縣東南有召亭(杜預左/氏注)¶
羙陽　秦孝公作四十一縣羙陽其一也(元和志扶按/羙陽在  風)¶
<pb:KR2k0050_WYG_003-37b>¶
　(北/)¶
武功　秦孝公作四十一縣武功其一也在渭水南今¶
　郿縣地是也(元和/志)¶
斄　秦孝公作四十一縣斄其一也(元和/志)斄今武功故¶
　城是(史記/注)¶
虢　文王母弟虢叔所封是曰西虢(輿地/記)故虢城在陳¶
　倉縣東四十里(括地/志)東遷之際自此之上陽為南虢¶
　其處者為小虢(路/史)¶
<pb:KR2k0050_WYG_003-38a>¶
剻　剻伯綮國穆天子西征至於剻剻伯綮逆天子郭¶
　地記陳倉有剻城宜在此非沛之剻(路史寳按剻城/在今  雞東)¶
平陽　秦武公有子名白封平陽(史記秦本紀雞按平/陽宜在今寳  東汧)¶
　(水/北)¶
郿　申伯信邁王餞于郿(詩經/大雅)郿在今鳯翔府郿縣(詩/注)¶
　今郿縣東十五里有故城(郿縣/志)¶
汧　魚龍川東逕汧縣故城北史記秦文公東獵汧渭¶
　遂都其地是也(水經注南按在/今隴州  二里)¶
<pb:KR2k0050_WYG_003-38b>¶
秦　秦城在隴州南三里秦非子所居(馬志二按元和/志作  十五里)¶
漢中郡　秦恵文王二年置郡因水名也(漢中/志)¶
南鄭　厲共公二十六年城南鄭(史記秦/本紀)南鄭縣故褒¶
　之附庸也周顯王之世蜀有褒漢之地至六國楚人¶
　兼之懷王弱秦畧取焉(水經/注)禹貢梁州之域周合梁¶
　於雍職方屬雍州春秋屬秦楚(雍勝/畧)¶
褒　周幽王伐有褒(國/語)褒國在褒城東二百歩褒姒所¶
　出(元和/志)¶
<pb:KR2k0050_WYG_003-39a>¶
成固　秦置漢中郡為成固縣始城而冀其鞏固之意¶
　(方輿/勝覽)¶
氐羌　鳯州春秋氐羌所居興州戰國時為白馬氐之¶
　東境(通典興按鳯州今/鳯縣  州今畧陽)¶
金　唐韵云周附庸金州也(路史宇按金州今興安州/又寰  記謂金州周庸國)¶
　(括地志亦謂上庸房竹邑及金州皆是苐書注/疏謂庸在漢江之南宜在今鄖陽界故不録)¶
西城　秦恵王置西城縣屬漢中郡(興安州志州按/即今興安)¶
洵陽　蘓秦説楚王曰北有洵陽(國䇿陽按即/今洵  縣)¶
<pb:KR2k0050_WYG_003-39b>¶
錫　古麇國地楚潘崇伐麇至於錫穴(左傳河按錫/今白  縣)¶
上洛　楚司馬起豐析臨上洛(左/傳)晉烈公二年楚人伐¶
　我南鄙至於上洛(竹書/紀年)商州周屬豫州(雍勝畧今按/上洛即  商)¶
　(州/)¶
商　商洛縣在商州東本商邑周之商國(史記/正義)春秋時¶
　其地屬晉戰國屬秦(通/考)楚使子西為商公(左/傳)甘茂與¶
　昭魚遇於商於(史記韓/世家)商髙黄帝昆孫以地得姓成¶
　王時封爵(商州/志)¶
<pb:KR2k0050_WYG_003-40a>¶
菟和　國名紀菟和與隂戎境今上洛有菟和山或云¶
　菟氐(路史州按在/今商  境)¶
習　丹水自商縣東南歴少習出武闗楚司馬使謂隂¶
　地之命大夫曰將通於少習以聼命(水經/注)習國名傳¶
　有少習(風俗/通)武闗商州東百八十里少習之墟今有¶
　廵司(商州/志)¶
蠻　楚人既克夷虎乃謀北方蠻子赤奔晉隂地(左/傳)今¶
　鎮安有蠻王砦即曼川古蠻子國(賈/志)¶
<pb:KR2k0050_WYG_003-40b>¶
隂地　楚司馬使謂隂地之命大夫(左/傳)商阪在商洛縣¶
　南一百里即晉隂地也(郡縣/志)¶
隂戎　周襄王時在河南山北者號曰隂戎河南山北¶
　自今上洛郡以東後韓魏并隂戎滅之(通/考)¶
臨晉　魏文侯十六年伐秦築臨晉(史記魏/世家)臨晉故城¶
　在同州馮翊縣南二里(正義同按馮/翊今  州)晉恵公許賂秦¶
　伯列城五南及華山(左/傳)夷吾請割晉河西八城謂同¶
　韓等州(史記/正義)¶
<pb:KR2k0050_WYG_003-41a>¶
䣝　出宿于屠(詩經/大雅)説文䣝在馮翊䣝陽亭李氏同州¶
　䣝谷䣝今同州(地理/通釋)¶
芮　桓王十八年秦人納芮伯萬於芮(左/傳)朝邑南三十¶
　里有南芮鄉北芮鄉皆古芮伯國(括地/志)¶
同　同一作□春秋地圖謂同州為□國(路/史)¶
洛隂　魏文侯十七年西攻秦至鄭而還築洛隂(史記/魏世)¶
　(家/)雒漆水也雒隂城在洛水南(正/義)洛隂在同州西(括/地)¶
　(志/)¶
<pb:KR2k0050_WYG_003-41b>¶
王城　秦厲公伐大荔取其王城(史記秦/本紀)平王末洛川¶
　有大荔戎(史記匈/奴傳)王城在朝邑縣東一里蓋大荔戎¶
　王之城(寰宇記楚按左傳晉師濟涇而還迓晉/侯于新  注云新楚宜在今朝邑境)¶
輔氏　秦伐晉次於輔氏晉魏顆敗秦師於輔氏(左/傳)輔¶
　氏晉大夫采(路/史)輔氏在朝邑縣西北十三里(朝邑縣/舊志)¶
合陽　晉攻秦至鄭而還築合陽(史記六/國表)合向氏邑向¶
　戍曰合左師今同之郃陽(路/史)¶
羈馬　康公六年秦伐晉取羈馬(史記秦/本紀)晉邑也(服䖍/注)¶
<pb:KR2k0050_WYG_003-42a>¶
　羈馬在郃陽縣東北二十里(元和/志)¶
刳首　晉敗秦師於令狐至於刳首(左/傳)刳首在郃陽縣¶
　東(馮/志)¶
元里　晉文侯十六年伐秦築元里(史記六/國表)元里故城¶
　在澄城縣南十五里(賈/志)¶
王官　王官城在澄城縣西北六十里左傳秦伐晉取¶
　王官即此先言渡河史文倒耳(括地/志)王官故城在澄¶
　城縣西北四十里(馬志以按同州志謂王官在今河/東但  地界考之西北六十里尚)¶
<pb:KR2k0050_WYG_003-42b>¶
　(在縣/境)¶
南郊　故城在澄城縣西北七十里又有北郊西郊皆¶
　即孟明伐晉所取(括地/志)¶
新城　晉伐秦圍新城(左/傳)新城在澄城縣東北二十里¶
　(澄城縣/新志)¶
邧　晉伐秦圍邧(左/傳)邧秦邑名(廣韵同按邧宜/在今  州境)¶
北徴　秦伐晉取北徴(左/傳)徴城縣西南二十五里有北¶
　徴城今名避難堡(同州/志)¶
<pb:KR2k0050_WYG_003-43a>¶
杜平　秦孝公與魏恵王㑹杜平(史記秦/本紀)杜平在同州¶
　澄城縣界(正義南按/在縣)¶
梁　夷吾將奔翟冀芮曰不如走梁梁近於秦(史記晉/世家)¶
　梁國在馮翊夏陽(史記/索隠)魏文侯六年城少梁(史記魏/世家)¶
　本梁國為秦所滅(師古/注)同州韓城縣南二十二里為¶
　少梁故城古梁國(括地/志)¶
韓　溥彼韓城(詩經/大雅)韓武之穆也(左/傳)韓城在今縣南十¶
　八里古韓國也(括地/志)夏陽西南有韓原韓武子采邑¶
<pb:KR2k0050_WYG_003-43b>¶
　(博物/志)同之韓城南十八里有故韓城韓原也一曰宗¶
　丘與臨晉近謂之少梁(路史古按韓原即古韓國少/梁即  梁國俱在韓城縣南)¶
　(是韓梁夲同一地/但先後異名耳)¶
繁龎　魏文侯十二年公子擊圍繁龎秦厲公十六年¶
　補龎城(史記六/國表)龎城在韓城縣東南(韓城縣/舊志)¶
籍姑　秦靈公十年城籍姑(史記六/國年表)籍姑在同州韓城¶
　縣北(正/義)籍姑在韓城縣北三十五里(明一/統志)¶
鄭　鄭豫州之域(張士佩/雍韓考)鄭桓公為周司徒采地咸林¶
<pb:KR2k0050_WYG_003-44a>¶
　(國/語)渭水逕鄭縣故城北桓公友之故邑也(水經/注)古鄭¶
　城在華州鄭縣東北二里(郡縣志於按穆天子傳云/天子入  南鄭郭璞注今)¶
　(京兆鄭縣也不觧鄭縣何以/亦名南鄭竟與漢中同名耶)¶
拾　系本桓公居棫林(一作/咸林)徙拾皆古地名自封桓公¶
　乃名為鄭(宋𠂻/注)華州東有拾村里今俗訛為石(華州/新志)¶
棫林　晉會諸侯伐秦渡涇至棫林還(史記秦本紀棫/按諸説俱謂)¶
　(林即桓公采地在今華州苐觀史記渡涇之文則/棫林在涇水南似别為一地桓公采地乃咸林也)¶
武城　文公八年秦伐晉取武城(史記秦/夲紀)武城一名武¶
<pb:KR2k0050_WYG_003-44b>¶
　平城在鄭縣東北十五里(括地/志)¶
隂晉　職方氏豫州其鎮華山注在華隂(周禮注疏為/按華隂周)¶
　(豫州/域)魏文侯三十六年秦侵我隂晉(史記魏/世家)華隂縣¶
　在州東南六十里縣東南五里有古城即六國時隂¶
　晉也(寰宇/記)華隂分秦晉之界邉晉之西則曰隂晉(續/通)¶
　(典/)¶
彤　恵王十三年與秦會彤(史記魏/世家)彤周彤伯所封國¶
　於王畿之内其地在京兆鄭縣界(胡氏/鑑注)華州西有故¶
<pb:KR2k0050_WYG_003-45a>¶
　彤城(華州/舊志)¶
重泉　簡公七年塹洛城重泉(史記六/國年表)重泉城在蒲城¶
　縣南四十五里(明一/統志)¶
條　史記晉世家晉穆侯七年伐條杜預曰條晉地今¶
　朝邑西南有懷徳故城即條近焉(宋敏求/長安志)¶
賈　桓公九年賈伯伐曲沃(左/傳)蒲城縣有賈城即古賈¶
　國(寰宇/記)賈城在蒲城縣西南十八里(宋敏求/長安志)今其地¶
　名賈曲(雍勝/畧)¶
<pb:KR2k0050_WYG_003-45b>¶
彭衙　文公二年秦及晉師戰於彭衙(左/傳)彭衙故城在¶
　白水縣東北六十里(括地/志)¶
汪　晉伐秦取汪城(左/傳)同之白水有汪城在臨晉東晉¶
　文二年晉伐秦取汪即此(路/史)¶
申　斄亭在武功縣西南三十里周為申伯封國(賈志/  按)¶
　(詩宣王封申伯於謝/此或為畿内采地)¶
羌　周羌侯國今武功縣界有羌陽故城(路/史)¶
邠　爾雅四極西至於邠國(地理通釋邠按/邠國即今  州)¶
<pb:KR2k0050_WYG_003-46a>¶
枸　三輔圖郇邑城在三水治東二十五里周文王第¶
　十七子封郇侯詩稱郇伯是也(三水/縣志)邠之三水東北¶
　二十五里栒邑原上有郇城周鼎銘云王命尸臣官¶
　此栒邑者班固以為文昭元和志從之非也(路/史)¶
義渠　周㐮王時秦晉自𤓰州遷允姓之戎於渭汭水¶
　口曰汭今新平彭原間一云汭在新平宜禄縣(通/考)義¶
　渠城古義渠王國在宜禄鎮北(方輿勝覽長按/宜禄即今  武)¶
雕隂　㐮王五年秦敗龍賈於雕隂(史記魏/世家)雕隂故城¶
<pb:KR2k0050_WYG_003-46b>¶
　在洛交縣北二十里(括地/志)雕隂廢縣在甘泉縣南二¶
　十里(賈/志)¶
渠搜　周之成康北發渠搜(漢書武帝本紀河按渠搜/在今懷逺縣北  套中)¶
朔方　朔方近玁狁之國也(毛氏/詩傳)什賁故城在朔方縣¶
　治北即朔方縣之故城(元和/志)河水東逕朔方縣故城¶
　東北詩所謂城彼朔方也(水經注縣按朔方在/今靖邉  北河套中)¶
九原　魏㐮王十七年命大夫奴遷於九原(竹書/紀年)趙主¶
　父西北畧地欲從雲中九原直南襲秦(史記趙世家/  按九原在)¶
<pb:KR2k0050_WYG_003-47a>¶
　(今懷逺縣/北河套中)¶
固陽　魏恵十九年圍長城塞固陽(史記六國表東按/固陽在府谷  北)¶
　(河/北)¶
榆中　趙武靈王二十年西畧地至榆中(史記趙/世家)榆中¶
　勝州所治榆林縣是(括地志套按榆中在今府谷/東北河  中他若玁狁犬戎)¶
　(雖時侵據境土終/無常所故不録)¶
　　右周雍州録國三十一郡二縣邑六十二夫周宅¶
　　鎬京五等頒爵九服畫壌畿内之地建國食采諒¶
<pb:KR2k0050_WYG_003-47b>¶
　　必倍於他州逮東遷以後嬴秦踞其西垂韓魏剖¶
　　其東偏更有大荔驪戎等盤處乎涇漆河渭之間¶
　　文武之遺封遂不可復識矣今從周禮職方左氏¶
　　内外𫝊等書掇拾其餘聊存千百之十一以見西¶
　　周之制云¶
秦¶
非子封為附庸邑於秦谷㐮公賜受&KR1122;鄷之地穆公稱¶
伯以河為竟恵公得上郡西河昭王開巴蜀政并六國¶
<pb:KR2k0050_WYG_003-48a>¶
故秦地於禹貢跨雍梁二州(漢地/理志)項籍滅秦分其地為¶
三以章邯為雍王都廢丘司馬欣為塞王都櫟陽董翳為¶
翟王都髙奴謂之三秦(元和郡/國志)¶
内史　秦京師為内史(漢地/理志)秦改立郡縣而京畿所統¶
　特號内史言其在内以别於諸郡守(師古/注)秦内史兼¶
　治漢三輔地三十六郡内史其一也(通鑑/注)今京兆華¶
　隂馮翊扶風汧陽新平及梁州之域上洛地皆是(鄭/樵)¶
　(通/志)孝公十一年并諸小鄉聚集為大縣四十一縣(史/記)¶
<pb:KR2k0050_WYG_003-48b>¶
　(秦本/紀)¶
咸陽　渭水東北逕渭城南文穎以為故咸陽秦獻公¶
　都櫟陽至孝公作咸陽而徙都之(水經/注)孝公十二年¶
　於渭北城咸陽至始皇並都之(元和/志)孝公咸陽今渭¶
　城是始皇都咸陽今城南大城是(闗中/志)¶
景陵　曹參取咸陽將兵守景陵(史記曹相/國世家)景陵縣名¶
　(正/義)在咸陽(通鑑注宜按是時司馬欣尚據櫟陽曹參/守景陵  在今咸陽縣東又史記白起傳)¶
　(云武安君出咸陽西門十里至杜郵馬志云杜郵在/今咸陽東五里按杜郵似鄉聚非縣邑名故附録於)¶
<pb:KR2k0050_WYG_003-49a>¶
　(此/)¶
長安　始皇八年弟長安君將兵擊趙(史記秦始/皇本紀)長安¶
　本秦舊縣楚懐王封項羽為長安侯(元和/志)長安本秦¶
　鄉名(三輔/黄圖)¶
杜　杜陵西北有杜縣故城秦武公十一年縣之(水經/注)¶
　周杜伯國秦武公滅為縣(雍/録)¶
芷陽　霸水歴白鹿原東霸城之西故芷陽矣(水經/注)霸¶
　城秦穆公所築又名芷陽(雍/録)霸城在府東二十五里¶
<pb:KR2k0050_WYG_003-49b>¶
　(明一/統志)¶
樊鄉　樊噲灌廢丘最賜食邑杜之樊鄉(史記樊/噲傳)杜陵¶
　有樊鄉(索/隠)¶
廢丘　孟康曰縣名(索/隠)古太丘邑也秦以為廢丘亦曰¶
　舒丘(水經/注)項王立章邯為雍王都廢丘(史記項羽本/紀  按史記)¶
　(非子居犬丘徐廣曰今槐里也然觀宣王時莊公伐/西戎破之及其先大駱地犬丘並有之為西垂大夫)¶
　(則犬丘似在西垂/非懿王之所都也)¶
槐里　樊噲撃章邯下槐里摧廢丘(史記樊/噲傳)章邯都廢¶
<pb:KR2k0050_WYG_003-50a>¶
　丘居槐里(水經注城按寰宇記興平西二十五里有/槐里故  後魏真君徙槐里縣於槐里故)¶
　(城即此疑即/秦槐里所在)¶
栁中　樊噲攻趙賁下槐里栁中咸陽(史記樊噲傳西/按噲攻賁自)¶
　(而東栁中宜在槐里之東/咸陽之西似亦秦縣邑名)¶
櫟陽　白渠枝渠東逕櫟陽城北史記獻公二年城¶
　櫟陽自雍徙居之(水經/注)項王三分闗中王秦降將¶
　長史欣為塞王都櫟陽(史記項/羽夲紀)櫟陽故城在櫟陽縣¶
　東北二十五里(括地/志)¶
<pb:KR2k0050_WYG_003-50b>¶
麗　始皇十六年魏獻地於秦秦置麗邑(史記秦始/皇本紀)戲¶
　水自麗山北逕驪戎城東春秋晉獻公伐之秦之麗¶
　邑矣(水經/注)京兆新豐秦之驪邑(漢地/理志)¶
蕞　龎煖入函谷攻秦蕞(史記趙/世家)新豐有蕞城(郡國志/  按蕞)¶
　(城在臨/潼東北)¶
戲　二世二年陳渉遣周章西至戲(史記秦始/皇本紀)蘓林曰¶
　戲邑名在新豐東南三十里今戲亭是也(水經/注)¶
髙陵　髙陵邑秦昭王弟髙陵君封今屬京兆(路/史)髙陵¶
<pb:KR2k0050_WYG_003-51a>¶
　本秦舊縣孝公置(元和/志)¶
鄠　扈秦改鄠邑故鄠城在縣北二里(元和/志)¶
豐　㐮公元年以女弟繆嬴為豐王妻(史記秦/本紀)地在豐¶
　水覀(路/史)¶
藍田　獻公六年初縣藍田(史記六/國表)藍田縣本秦孝公¶
　置(漢書地/理志)藍田故城在縣西三十里(宋敏求/長安志)¶
涇陽　涇陽本秦舊縣地昭王弟封涇陽君即此漢涇¶
　陽縣在平凉郡界(通/典)¶
<pb:KR2k0050_WYG_003-51b>¶
池陽　周緤還定三秦賜食邑池陽(史記周/緤傳)雍州涇陽¶
　縣西北三里池陽故地(史記正義此按漢池陽係恵/帝四年置  尚因秦舊縣)¶
湯社　始皇為湯社屬北地郡(三原縣志在按史記寧/公滅湯社  今三原境)¶
　(或始皇/置縣)¶
樗里　樗里疾秦昭王之弟也室在昭王廟西渭南隂¶
　鄉故俗謂之樗里子(史記樗/里子傳)嬴姓國有樗里今渭南¶
　陽鄉(路/史)¶
下邽　渭水東逕下邽縣故城南秦伐邽置邽戎於此¶
<pb:KR2k0050_WYG_003-52a>¶
　有上邽故加下也(水經/注)在渭南北五十里(渭南/縣志)¶
頻陽　頻陽山在富平縣東北七十里秦厲公於山南¶
　立頻陽縣今故城在焉(雍/録)頻陽故城在富平縣東北¶
　五十五里(賈/志)¶
鄭　渭水東逕鄭故城北武公十一年縣之桓公友之¶
　故邑也(水經/注)古鄭城在鄭縣理北三里(元和/志)¶
武城　孝公十九年城武城(史記六/國表)在華州鄭縣東十¶
　三里(正/義)¶
<pb:KR2k0050_WYG_003-52b>¶
彤　六國表商君反死彤地在鄭縣界(通鑑/注)鄭西有故¶
　彤城(華州/舊志)¶
寧秦　渭水逕華隂故城北春秋之隂晉也秦恵王五¶
　年改曰寧秦(水經注道按吕氏春秋九藪云秦之陽/華晉地  記日童闗是也又胡氏鑑注)¶
　(云晋桃林之塞秦陽華/是也即今潼関縣地)¶
重泉　在蒲城南五十里秦簡公置(西安/府志)重泉故城在¶
　蒲城縣東南四十五里(括地/志)¶
臨晉　本大荔戎國秦獲之更名臨晉(元和/志)在朝邑縣¶
<pb:KR2k0050_WYG_003-53a>¶
　西南二里秦築壘以臨晉國(縣道/記)¶
合陽　孝公二十四年秦大荔圍合陽(史記六/國表)¶
北徴　秦公子鍼桓公之子景公之弟食邑北徴(邑志/  按)¶
　(即今/澄城)¶
杜平　孝公七年與魏王會杜平(史記六/國表)灌嬰下櫟陽¶
　賜爵列侯食杜平鄉(史記灌/嬰傳)杜平在今澄城(賈志澄/按在)¶
　(城縣/南)¶
懷徳　渭水之北沙苑之南即懷徳縣故城也世謂之¶
<pb:KR2k0050_WYG_003-53b>¶
　髙陽城非矣(水經/注)懷徳故城在朝邑縣西南四十二¶
　里(寰/記)　朝邑西南有懷徳城秦邑也髙祖還定三秦¶
　賜周勃食邑懷徳(同州/志)¶
夏陽　渭水東南逕夏陽故城北少梁也秦恵王十一¶
　年更從今名矣(水經/注)夏陽故城在韓城縣南二十里¶
　芝川鎮北基址猶存曰西少梁里(韓城/縣志)¶
衙　嬴姓國有衙同之白水東北六十里彭衙故城是¶
　也穆公子采(路/史)¶
<pb:KR2k0050_WYG_003-54a>¶
白水　文公分清水為白水即此(通/典)秦置白水縣以縣¶
　臨白水也(郡縣/釋名)¶
汪　秦邑同之白水有汪城在臨晉東(路/史)¶
雍　秦徳公既立卜居雍後子孫飲馬於河遂都雍(史/記)¶
　(封禪/書)徳公自汧徙雍(三輔/黄圖)周為召穆公采秦置雍縣¶
　(郡縣/釋名)雍故城在雍縣南七里(括地/志)¶
虢　秦武公十一年滅小虢(史記秦/本紀)桃虢城在寳雞縣¶
　東六十里秦武公滅虢為縣謂之小虢西虢城相去¶
<pb:KR2k0050_WYG_003-54b>¶
　十里(賈/志)¶
陳倉　陳倉縣秦文公所築因山為名有上下二城上¶
　城文公築(元和/志)陳倉城在寳雞東二十里雞爪峰下(賈/志)¶
羙陽　孝公作四十一縣羙陽其一也(元和/志)羙陽秦縣¶
　在扶風縣北二十五里今為崇正鎮(扶風縣志羙按/長安志謂  陽)¶
　(在武功西七里此乃後/魏徙置非秦漢舊縣)¶
郿　郿縣秦文公所營(毛萇/詩傳)郿本秦縣今縣東十五里¶
　有故城(元和/志)¶
<pb:KR2k0050_WYG_003-55a>¶
杜陽　蘓代説秦王封小令尹以杜陽(國/䇿)杜水東逕杜¶
　陽故城北世謂之故縣川(水經注逰按/在今麟  縣)¶
汧　文公居西垂宫東獵至汧渭之會曰昔周邑我先¶
　秦嬴於此後卒為諸侯乃卜居占曰吉即營邑之(史/記)¶
　(秦本/紀)世紀㐮公徙汧故城在今隴州南二里(詩注/疏)¶
秦　秦城在隴州東南二十五里秦非子養馬汧渭之¶
　間有功周孝王命為大夫(元和/志)¶
平陽　汧水歴慈山東南逕郁夷縣逕平陽縣故城南¶
<pb:KR2k0050_WYG_003-55b>¶
　史記秦寧公二年徙平陽徐廣曰故郿之平陽亭也¶
　(水經/注)平陽在郿縣西北徙自寧公(郿縣志水按今郿/縣非汧  所經平)¶
　(陽似不在郿境九域志虢縣/有平陽鎮宜在今寳雞界)¶
好畤　漢髙帝元年章邯迎撃漢兵於陳倉止戰好畤¶
　(史記髙/帝本紀)好畤在乾州東七里好畤縣故城(雍勝/畧)¶
壤鄉　曹參圍好畤取壌鄉(史記曹相/國世家)壌鄉今在雍州¶
　武功縣東二十里髙壌坊是(史記/正義)¶
髙櫟　曹参擊三秦軍壌東及髙櫟破之(史記曹相/國世家)皆¶
<pb:KR2k0050_WYG_003-56a>¶
　邑名髙櫟近壌鄉(史記/正義)¶
斄　樊噲攻雍斄(史記樊/噲傳)即后稷所封今武功故城是¶
　(史記/注)¶
武功　孝公作四十一縣斄武功在渭水南今郿縣地¶
　有武功山斜谷水亦曰武功水縣以山水立名(元和/志)¶
漆　漢王元年周勃北攻漆(史記周/勃傳)豳州新平縣古漆¶
　縣(史記/正義)¶
栒邑　漢初酈商破周𩔖軍於栒邑(史記周/類傳)在豳州(史/記)¶
<pb:KR2k0050_WYG_003-56b>¶
　(索隠州按栒邑即/今邠  三水縣)¶
雲陽　始皇使䝉恬除道道九原抵雲陽又徙五萬家於¶
　雲陽(史記秦始/皇本紀)雲陽城在雲陽縣西北六十里(續通/典)¶
　(按即今/淳化縣)¶
鶉觚　秦使䝉恬築城至此以觚奠祭乃有鶉鳥集其¶
　上以為靈遂名其縣(周地/圖記)離長武縣四十里(鶉觚縣/碑記)¶
　(按鶉觚秦/屬北地郡)¶
商　秦内史南境今上洛郡(通/考)衛鞅既破魏秦封之於¶
<pb:KR2k0050_WYG_003-57a>¶
　商十五邑號為商君(史記商/君傳)商秦相衛鞅邑(漢書地/理志)¶
　(按商在今/商州東)¶
華陽　門水東北歴華陽之山即華陽也(通鑑/注)秦魏冉¶
　同父弟芉戎封華陽君即此(雒南縣舊志/在今雒南縣)　(按/)¶
上郡　始皇使蒙恬築長城居上郡(史記始/皇本紀)上郡雍州¶
　之域今洛交中部延安咸寧上郡銀川新秦朔方等¶
　郡皆是(鄭樵/通志)¶
膚施　奢延水逕膚施縣南秦昭王三年置上郡治(水/經)¶
<pb:KR2k0050_WYG_003-57b>¶
　(注/)上郡故城在綏州上縣東南五十里即膚施縣地¶
　(括地/志)膚施縣趙置秦因而不改今屬延州(史記/正義)¶
髙奴　清水東逕髙奴縣項羽封董翳為翟王都之(水/經)¶
　(注/)董翳都髙奴即金明縣是也(通鑑/注)即膚施縣金明¶
　砦地(雍勝畧非按此膚施今延/安府治  秦之膚施也)¶
雕隂　魏㐮王二年秦取我雕隂(史記六/國表)髙帝初傅寛¶
　從定三秦賜食邑雕隂(漢書傅/寛傳)雕隂邑戰國屬魏後¶
　屬秦(綱目/注)¶
<pb:KR2k0050_WYG_003-58a>¶
鄜　文公十年初為鄜畤(史記秦/本紀)縣名於鄜地作畤故¶
　曰鄜畤(索/隠)¶
陽周　蒙恬繫諸陽周(史記蒙/恬傳)走馬水出長城北陽周¶
　縣故城南橋山二世賜蒙恬死於此(水經注安按陽/周在今  定縣)¶
　(界/)¶
漢中郡　周赧王二年秦攻楚漢中取地六百里置漢¶
　中郡(史記楚/世家)古漢中郡城在今南鄭縣東二里許即¶
　秦厲公所築(輿地/紀勝)漢中梁州之域今漢中洋川安康¶
<pb:KR2k0050_WYG_003-58b>¶
　郡皆是(鄭樵/通志)¶
南鄭　厲共公二十六年城南鄭(史記秦/本紀)項王立沛公¶
　為漢王王漢中都南鄭(史記項/羽本紀)¶
褒　漢髙祖為漢王張良送至褒中(史記髙/帝紀)即梁州之¶
　褒縣也舊曰褒中(師古/注)在褒城縣南十里打鐘壩村¶
　置縣自秦始(賈/志)¶
城固　秦置漢中郡為城固縣蓋始城而冀其鞏固之¶
　意(方輿/勝覽)春秋為楚地秦為城固縣(城固/縣志)¶
<pb:KR2k0050_WYG_003-59a>¶
西城　秦恵王置漢中郡金州即漢中之西城縣也(雍/大)¶
　(記/)秦恵王始置西城縣屬漢中郡今西城山下即故¶
　址也(興安州志西按興安州/南三里有  城廢縣)¶
洵陽　蘓秦説楚王曰北有洵陽(國/䇿)酈商攻洵闗定漢¶
　中(史記酈/商傳)洵闗即漢中洵陽(史記注陽按/即今洵  縣)¶
故道　故道屬隴西郡(通/典)漢王從故道還襲雍王章邯¶
　(史記髙/帝本紀)武都有故道縣(漢書地/理志)鳯州春秋氐羌之所¶
　居秦屬隴西郡(通典羌按畧陽縣秦蜀郡/地寧  秦蜀郡葭萌縣地)¶
<pb:KR2k0050_WYG_003-59b>¶
九原郡　河水東逕九原縣故城南秦置九原郡治此¶
　(水經/注)中受降城本秦九原郡(元和志東按九原在今/榆林府  北河套中括)¶
　(地志云勝州連各/縣本秦九原郡)¶
新秦　秦使䝉恬収河南地因河為塞築四十四縣(史/記)¶
　(匈奴/傳)秦逐匈奴収河南地徙民以實之謂新秦(水經/注)¶
　今夏勝等州秦畧取之(史記/正義)¶
榆中　始皇三十六年遷北河榆中三萬家(史記始/皇本紀)北¶
　河勝州也榆中即今勝州榆林縣(正義谷按榆中在/今府  東北河套)¶
<pb:KR2k0050_WYG_003-60a>¶
　(中/)¶
固陽　秦孝公十一年魏鞅圍固陽降之(史記六/國表)河水¶
　東逕棝陽故城南(水經注北按固陽在今/府谷東  河北一作棝)¶
北假　䝉恬度河據陽山北假中(史記匈/奴傳)北假在河北¶
　(禹貢/錐指)¶
臨河　河水東逕髙闕南又東逕臨河縣故城北(水經/注)¶
　延水縣本秦臨河縣地(元和志臨按水經注河自髙/闕東逕  河縣北髙闕在今)¶
　(榆林府西北黄河北臨河縣即在/其南岸去延水縣絶逺元和志誤)¶
<pb:KR2k0050_WYG_003-60b>¶
　　右秦世都闗中録郡四縣邑七十四夫郡縣之制¶
　　始於秦而龍門不載其沿革蓋畧之也惟范蔚宗¶
　　云秦内史武帝改其四縣是漢制即秦之舊規也¶
　　况廢封建為郡縣後世咸因之則建置亦不可不¶
　　詳故並著於篇¶
漢¶
秦罷侯置守漢郡縣之制無改於秦昭宣之後郡縣亦¶
有增損(隋書地/理志)漢以秦地太大更加置郡國(鄭樵/通志)¶
<pb:KR2k0050_WYG_003-61a>¶
京兆尹　故秦内史髙帝二年更為渭南郡九年罷復¶
　為内史武帝建元六年分為右内史太初元年更為¶
　京兆尹縣十二(漢書地理志增除湖縣/在河南界外  邑國二)太初元年以¶
　長安以東為京兆尹長陵以北為左馮翊渭城以西¶
　屬右扶風以輔京師謂之三輔又三輔共治長安城¶
　中(三輔/黄圖)平帝元始四年分京兆置前煇光後承烈二¶
　郡(漢書平/帝本紀)前煇光領長安以南諸縣後承烈領長安¶
　以北諸縣(通鑑/注)司𨽻校尉部武帝征和四年置察三¶
<pb:KR2k0050_WYG_003-61b>¶
　輔𢎞農(漢書武/帝本紀)元帝永始四年諸陵分屬三輔(漢書/元帝)¶
　(本/紀)先是諸陵總屬太常今各因其地界屬三輔(師古/注)¶
　(按景帝時晁錯為左内史又武帝紀建元三年詔左/右内史是内史之分非自建元六年始也漢書百官)¶
　(表云景帝二年分/置左内史右内史)¶
長安　髙帝五年置(漢地/理志)七年自櫟陽徙都長安(史記/髙帝)¶
　(本/紀)髙帝始都長安實曰西京(三輔/黄圖)渭水逕長安城北¶
　漢恵帝元年築六年成即咸陽也秦離宫無城故城¶
　之王莽更曰常安(水經/注)長安故城在長安縣西北二¶
<pb:KR2k0050_WYG_003-62a>¶
　十里漢之舊都(括地/志)¶
新豐　髙帝十年更名酈邑曰新豐(漢書髙/帝本紀)池水逕新¶
　豐縣故城東故麗戎地髙帝王闗中太上皇思東歸¶
　故象舊里制茲新邑名為新豐(水經/注)新豐故城在昭¶
　應縣東十八里漢新豐城也(元和志渭按渭南縣志/云漢以  南置宻畤縣)¶
　(𨽻京兆尹建武中省/入新豐舊史失傳)¶
昌陵　鴻嘉元年於新豐戲鄉為昌陵縣以奉初陵永¶
　始元年罷(闗中/記)昌陵在霸城東二十里(水經/注)¶
<pb:KR2k0050_WYG_003-62b>¶
船司空　地理志曰渭水東至船司空入河服䖍曰縣¶
　名都官三輔黄圖有船庫官後改為縣王莽之船利¶
　也(水經/注)船司空後省入華隂(鄭樵/通志)船司空故縣在華¶
　隂縣東北十五里(通/典)¶
藍田　秦孝公置漢因之(賈/志)¶
華隂　秦寧秦髙帝八年更名華隂(漢書地/理志)渭水逕華¶
　隂故城北王莽之華疆也(水經/注)¶
鄭　本秦舊縣漢屬京兆(元和/志)鄭縣故城在鄭縣北二¶
<pb:KR2k0050_WYG_003-63a>¶
　里(括地志華按/鄭縣今  州)¶
塞　塞侯直不疑(史記直/不疑傳)塞國名今桃林塞(史記/索隠)桃林¶
　縣以西至潼闗皆桃林塞(史記正義廢/按塞國後)¶
下邽　本秦舊縣屬京兆(元和/志)¶
南陵　文帝七年置(漢書地/理志)平帝四年罷南陵為縣(漢/書)¶
　(平帝/本紀)南陵故城在萬年縣東南二十四里(括地志今/按萬年)¶
　(咸/寧)¶
奉明　宣帝元康元年益奉明園戸為奉明縣(漢書宣/帝本紀)¶
<pb:KR2k0050_WYG_003-63b>¶
　宣帝立奉明縣以奉悼園在東都門外(水經/注)長安縣¶
　北八里奉明故縣是(宋敏求/長安志)¶
霸陵　霸陵故芷陽也文帝起陵邑因更名(通鑑/注)霸水¶
　東逕霸縣故城南漢文之霸陵縣也王莽更曰水章¶
　(水經/注)¶
杜陵　元康元年以杜東原上為初陵更名杜縣為杜¶
　陵(漢書宣/帝本紀)杜陵王莽之饒安也(水經/注)秦杜縣之東有¶
　原名東原東原之地為杜陵縣遂改杜縣為下杜以¶
<pb:KR2k0050_WYG_003-64a>¶
　别之(雍/録)杜陵故城在萬年南十五里(括地志東按在/今咸寧  南)¶
左馮翊　故秦内史髙帝二年更名河上郡九年復為¶
　内史武帝建元六年分為左内史太初元年改左馮¶
　翊縣二十四(漢書地/理志)渭橋南有石柱柱南京兆立之¶
　柱北馮翊立之(水經/注)¶
髙陵　白渠枝渠東逕髙陵縣故城北地理志曰左輔¶
　都尉治王莽之千春也(水經/注)¶
櫟陽　白渠枝渠東逕櫟陽城北髙帝定闗中始都之¶
<pb:KR2k0050_WYG_003-64b>¶
　王莽之師亭也(水經/注)漢櫟陽在臨潼東北七十里(禹/貢)¶
　(錐/指)¶
翟道　莽曰渙(漢書地/理志)中部縣本漢翟道縣地(元和/志)翟¶
　道城在中部西北四十里纔有餘址(寰宇/記)後漢省(賈/志)¶
池陽　涇陽本秦舊縣恵帝改置池陽縣(元和/志)今涇陽¶
　縣北廣吉陽鄉有迎東驛本池陽縣城(十道/志)¶
夏陽　横溪水東逕夏陽縣故城北王莽之冀亭也(水/經)¶
　(注/)¶
<pb:KR2k0050_WYG_003-65a>¶
衙　莽曰逹昌春秋秦晉戰於彭衙(漢地/理志)景帝時於彭¶
　衙置衙粟邑屬左内史(同州/志)¶
粟邑　沮水東逕粟邑縣故城北莽名粟城也(水經/注)白¶
　水縣本漢粟邑地故城在縣西北二十八里(元和/志)春¶
　秋彭衙漢為粟邑淮南子蒼頡造書天雨粟即此處¶
　(雍勝畧漢按秦/白水縣  廢)¶
谷口　文帝後元三年置谷口邑(史記漢/興年表)莽曰谷喙(漢/書)¶
　(地理/志)谷口故城在醴泉縣東北四十里(括地/志)醴泉縣¶
<pb:KR2k0050_WYG_003-65b>¶
　本漢谷口縣地在九&KR0580;山東仲山西當涇水出山處¶
　故謂之谷口(元和/志)¶
蓮勺　沮水逕蓮勺縣故城北十三州志曰以草受名¶
　也(水經/注)蓮勺在渭南縣北七十里漢初於渭北下邽¶
　東二十里置蓮勺城(賈/志)渭南縣東北來化鎮有蓮花¶
　池即蓮勺故址(渭南/縣志)¶
鄜　莽曰修令(漢書地/理志)鄜地名後為縣(索/隠)洛川漢鄜縣¶
　　地(通/典)¶
<pb:KR2k0050_WYG_003-66a>¶
頻陽　羙原本漢頻陽縣(通/典)頻陽故城在富平縣東北¶
　五十里(禹貢/錐指)¶
臨晉　馮翊漢臨晉縣地故城在朝邑縣西南二里(括/地)¶
　(志/)景帝時始置臨晉縣屬左内史新莽更為監晉(同/州)¶
　(志縣按臨晉/秦  州志悞)¶
重泉　莽曰調泉(漢地/理志)蒲城漢重泉地(雍勝/畧)¶
郃陽　河水逕郃陽城東又徐水逕劉仲城北是髙祖¶
　仲兄劉仲之封邑也故徐廣曰郃陽國名也(水經/注)郃¶
<pb:KR2k0050_WYG_003-66b>¶
　陽故城在縣東四十里(賈/志)¶
祋祤　沮水東南逕祋祤縣故城西縣漢景帝二年置¶
　(水經/注)耀有祋祤廟疑祋祤是一兵器其秦禱兵之所¶
　乎(江鄰㡬雜志此/按漢立縣本)祋祤故城在耀州東北一里(賈/志)¶
武城　石橋水逕武平城東地理志云左馮翊有武城¶
　縣王莽之桓城也(水經/注)武城在華州東十三里(馮/志)¶
沈陽　石橋水逕沈城北漢書地理志左馮翊有沈陽¶
　縣王莽更名制昌蓋藉水以取稱矣(水經/注)沈陽在華¶
<pb:KR2k0050_WYG_003-67a>¶
　州東北十五里舊在渭水北後漢安帝初移於此(明/一)¶
　(統志陽按長安志郡縣/圖沈  在今三原界)¶
懐徳　左馮翊領懷徳縣(漢書地/理志)周勃賜食邑懐徳(史/記)¶
　(絳侯/傳)¶
徴　莽曰汜愛師古曰今澂城是也左傳云王取北徴¶
　謂此地耳(漢地/理志)澄城縣西南二十五里有北徴城漢¶
　置徴縣(同州/志)¶
雲陵　昭帝後元二年起雲陵以其地置雲陵邑(漢書/昭帝)¶
<pb:KR2k0050_WYG_003-67b>¶
　(本/紀)平帝元始四年罷雲陵為縣(漢書平/帝本紀)雲陵故城在¶
　淳化縣北三十里(明一/統志)¶
萬年　髙帝置莽曰異赤(漢書地/理志)漢髙祖葬太上皇於¶
　萬年陵仍分櫟陽置萬年縣理櫟陽城中故櫟陽城¶
　亦名萬年城(續通/典)¶
長陵　髙帝置莽曰長平(漢書地/理志)長陵故城在咸陽東¶
　北三十里(元和/志)有蕭城在咸陽縣東北四十里長陵¶
　北世傳蕭何築以守長陵蓋即長陵城矣(水經/注)¶
<pb:KR2k0050_WYG_003-68a>¶
陽陵　景帝五年作陽陵邑(漢書景/帝本紀)故弋陽景帝更名¶
　莽曰渭陽(漢書地/理志)陽陵故城在咸陽東北四十一里¶
　(寰宇記里按禹貢錐指髙陵西/南三十  有陽陵故城互異)¶
雲陽　漢雲陽故城在雲陽縣西北八十里(括地/志)在淳¶
　化縣西北五十里城基猶存(賈/志)¶
右扶風　故秦内史髙帝二年更為中地郡九年罷復¶
　為内史武帝建元六年分為右内史太初元年更名¶
　主爵都尉為右扶風縣二十一(漢書地理志/  按増縣一)渭橋石¶
<pb:KR2k0050_WYG_003-68b>¶
　柱以北屬扶風石柱以南屬京兆(闗中/記)¶
渭城　故咸陽髙帝元年更名新城七年罷屬長安元¶
　鼎三年更名渭城(漢書地/理志)渭城在長安西北渭水之¶
　陽王莽之京城也(水經/注)故渭城在今咸陽縣東北二¶
　十二里(寰宇記十按在/東北三  里)¶
槐里　章邯都廢丘居槐里漢祖引水灌城滅章邯三¶
　年改曰槐里王莽更名槐治(水經/注)槐里故城在始平¶
　縣東南十里(括地志北按長安志云/興平縣  故城是互異)¶
<pb:KR2k0050_WYG_003-69a>¶
鄠　漢於故鄠城置縣其城周四里頺垣尚在(寰宇/記)¶
盩厔　山曲曰盩水曲曰厔故以名縣(圖/經)終南城在縣¶
　東三十里舊縣谷郡國記曰即漢盩厔縣城也(賈/志)¶
斄　漢扶風郡領斄縣(漢書地/理志)古斄城在武功縣南八¶
　里前漢徙置縣西南三十里(賈/志)¶
郁夷　渭水逕郁夷縣故城南王莽更曰郁平(水經/注)郁¶
　夷廢縣在隴州西五十里(寰宇/記)¶
羙陽　雍水南逕羙陽縣西(水經/注)有羙陽城在縣西北¶
<pb:KR2k0050_WYG_003-69b>¶
　二十里今為崇正鎮(扶風/縣志)¶
郿　郿城在郿縣北十里渭水北漢置郿縣(馮/志)渭水東¶
　逕郿縣故城南在今縣東北十五里(禹貢/錐指)¶
雍　故城在天興縣南七里(玉海翔天興/今鳯  縣)¶
漆　新平本漢漆縣即邠州理是也(元和/志)漆縣在麟遊¶
　縣西一百二十里隋唐為普潤縣(麟遊縣志縣按/普潤亦漆  地)¶
栒邑　縣東北二十五里邠邑原上有栒邑故城即漢¶
　理所(寰宇/記)¶
<pb:KR2k0050_WYG_003-70a>¶
隃麋　汧水東南逕隃麋縣故城南王莽之扶亭也(水/經)¶
　(注/)隃麋澤在汧陽縣西八里許漢以此名縣(元和/志)隃¶
　麋故城在汧陽縣東三十里(明一/統志)¶
陳倉　渭水東逕陳倉縣南(水經/注)漢陳倉城在今縣東¶
　二十里(通/典)漢陳倉在寳雞縣東十五里前凸後凹中¶
　可容數千人(寳雞/縣志)¶
蒯成　蒯成縣陳倉縣之故鄉聚名周緤所封也(輿地/志)¶
　髙祖十二年以緤為蒯成侯(史記周緤傳増按蒯成/漢志未載今  入在寳)¶
<pb:KR2k0050_WYG_003-70b>¶
　(雞縣東/後廢)¶
杜陽　杜水東逕杜陽故城世謂之故縣川即王莽之¶
　通杜(水經/注)麟遊漢杜陽縣地(元和/志)¶
汧　汧源縣本漢汧縣地在汧水之北(元和/志)隴州東南¶
　三里有汧縣故城(禹貢/錐指)¶
好畤　莫水出好畤縣梁山水東有好畤縣故城王莽¶
　之好邑也(水經/注)今乾州東十里有好畤村即漢縣所¶
　在或云縣當在永夀境悞(乾州/志)¶
<pb:KR2k0050_WYG_003-71a>¶
虢　虢在鳯翔府南三十五里(九域/志)故城在寳雞縣東六¶
　十里(明一/統志)¶
安陵　成國故渠逕惠帝安陵南北有安陵故城地理志¶
　惠帝置王莽之嘉平也(水經/注)安陵故城在咸陽東二十¶
　一里(括地/志)¶
茂陵　成國渠東逕茂陵縣故城南武帝建元二年置宣¶
　帝縣焉王莽之宣城也(水經/注)武帝於槐里之茂鄉置茂¶
　陵邑(三輔/舊事)漢茂陵在興平縣東北十七里(元和/志)黄圖曰¶
<pb:KR2k0050_WYG_003-71b>¶
　去長陵十里(宋敏求/長安志)¶
平陵　成國渠東逕平陵縣故城南地理志昭帝置王莽¶
　之廣利也(水經/注)平陵與茂陵相去二里武帝置茂陵昭¶
　帝徙治平陵(郡國/記)興平縣東二十里平陵古城是(宋敏/求長)¶
　(安/志)¶
武功　渭水東逕武功縣故城北王莽之新光也(水經/注)元¶
　始五年以武功為安漢公采地名曰漢光邑(漢書平/帝本紀)武¶
　功故城在郿縣東四十里渭水南(寰宇記扶按以/上属右  風)¶
<pb:KR2k0050_WYG_003-72a>¶
商　屬𢎞農郡(漢書地/理志)丹水自上洛又東南逕商縣南(水/經)¶
　(注/)商洛縣在商州東九十里(寰宇/記)商洛漢商縣(唐書地/理志)¶
上雒　屬𢎞農郡(漢書地/理志)漢元鼎四年置居洛水上因以¶
　為名(通鑑/注)¶
漢中郡　秦置莽曰新成屬益州縣十二(漢書地理志四/按除房陵等)¶
　(縣在胡/廣界)武帝元鼎中雍州之南置益州(通鑑/注)¶
西城　漢中郡治西城(漢書地/理志)今金州西北四里西城山¶
　東魏興郡故城是也(寰宇記帝按金州今興安州又州/志云髙  定漢中置蕭山縣即今)¶
<pb:KR2k0050_WYG_003-72b>¶
　(秦郊鎮/未幾廢)¶
洵陽　洵水東南逕洵陽縣南(水經/注)洵陽本漢舊縣(寰宇/記)¶
南鄭　髙帝元年立為漢王王漢中都南鄭(漢書髙/帝本紀)髙祖¶
　入秦項羽封為漢王蕭何曰天漢美名也遂都南鄭(水/經)¶
　(注/)南鄭故城在府東二里(馮/志)¶
褒中　昭帝元鳳六年置(漢中/志)褒水南逕褒縣故城東褒¶
　中縣也本褒國矣(水經/注)褒州在縣南十里打鐘壩村漢¶
　曰褒中(賈/志)¶
<pb:KR2k0050_WYG_003-73a>¶
安陽　漢漢中郡領安陽縣(漢書地/理志)安陽故城在漢隂¶
　縣西二十四里敖口東十里漢江之北(寰宇/記)¶
城固　涔水東北流逕城固南城北城在山上或言韓¶
　信始立或言張良所築未知定所制矣(水經/注)城固今¶
　縣東六里故北城是以有南城故謂此為北城(縣道/記)¶
　(按水經注漢水又左得度口水度水南逕平陽縣故/城東賈志云平陽城在今西鄉縣洋川髙祖置縣後)¶
　(廢/)¶
沔陽　沔水南逕沔陽城南蕭何所築其城南臨漢水¶
<pb:KR2k0050_WYG_003-73b>¶
　北帯通逵(水經/注)沔陽故城在今沔陽縣東南十里(禹/貢)¶
　(錐/指)¶
錫　漢水東逕錫縣故城北春秋之錫穴王莽之錫治¶
　也(水經注諸按即今白河/縣以上  縣屬漢中郡)¶
故道　屬武都郡(漢書地理志州/按武都屬凉)故道水逕故道城東¶
　(水經/注)鳯州在漢為故道縣地(雍勝/畧)¶
沮　屬武都郡(漢書地/理志)武興漢武都沮縣也(續通/典)沮縣¶
　廢基在畧陽縣東一百二十里沮水河側(畧陽縣志/  按寧羌)¶
<pb:KR2k0050_WYG_003-74a>¶
　(州本漢廣漢/郡葭萌縣地)¶
隂槃　屬安定郡(漢書地理志州/按安定屬凉)漢隂槃城在宜禄縣¶
　西北二十五里(元和志武按隂/槃今長  地)¶
直路　屬北地郡(漢書地理志州/按北地屬凉)沮水自直路縣東南¶
　逕燋石山(水經/注)直路縣後漢已廢其故城在中部縣¶
　西北二百里又姚秦置中部縣直路故城在焉(禹貢/錐指)¶
鶉觚　屬北地郡(漢書地/理志)宜禄漢鶉觚地(通/典)鶉觚舊治¶
　長武縣南四十里枝村原故址尚存(長武/縣志)¶
<pb:KR2k0050_WYG_003-74b>¶
上郡　秦置髙帝元年更為翟國七月復故屬并州¶
　二十三(漢書地理志兼按除十二縣在/西省山西界  冇未詳所在者)馬援兄員王¶
　莽時為增山連率(後漢書/援傳)莽改上郡為增山(後漢/書注)隋¶
　唐綏州延州漢上郡地(通鑑/注)¶
膚施　奢延水東逕膚施縣南秦置上郡治髙祖并三¶
　秦復以為郡(水經/注)¶
獨樂　有馬湖峪在今米脂縣北碎金驛康灣之南即¶
　故獨樂縣宋改為永樂(延綏/志)¶
<pb:KR2k0050_WYG_003-75a>¶
陽周　走馬水出長城北陽周縣故城南橋山王莽更¶
　名上陵(水經/注)陽周故城在安定縣北九十里(安定/縣志)¶
淺水　王莽改曰京室(水經/注)宜禄本漢淺水縣地(元和/志)¶
　折墌城在長武縣北五里即淺水故縣(賈志長按上/郡與  武相)¶
　(去絶逺淺水/似非長武地)¶
奢延　奢延水出奢延縣西南東北流逕其縣故城南¶
　王莽之奢節也(水經/注)奢延故城在廢夏州西南(禹貢/錐指)¶
　(林按在今榆/  府懐逺縣)¶
<pb:KR2k0050_WYG_003-75b>¶
雕隂　雕隂廢縣在洛交縣北三十里(括地/志)甘泉縣本¶
　漢雕隂縣城在甘泉縣南四十里(元和/志)¶
龜茲　諸次水出上郡諸次山東逕榆林塞即漢書所¶
　謂榆溪舊塞也綠歴沙陵届龜兹縣西出故廣長榆¶
　也(水經/注)榆林衛本漢上郡龜兹縣地北至邉墻十里¶
　其外皆戰國雲中九原地也(禹貢錐指榆按龜兹/即榆林府  林縣地)¶
定陽　定水逕定陽縣故城南應劭曰縣在定水之陽¶
　也(水經注縣定陽在/今宜川  西北)¶
<pb:KR2k0050_WYG_003-76a>¶
髙奴　清水東逕髙奴縣項羽封董翳為翟王髙祖破¶
　以縣之王莽之平利矣(水經/注)延州城即漢髙奴縣(括/地)¶
　(志/)¶
白土　圁水出上郡白土縣圁谷東逕其縣南王莽更¶
　曰黄土(水經注府按白土縣在/今榆林  西北河套中)¶
髙望　屬上郡莽曰堅寧(漢書地理志北按髙望/縣在榆林府  河套中)¶
西河郡　武帝元朔二年置莽曰歸新屬并州縣三十¶
　六(漢書地理志有按除二十八縣/在山西界兼  未詳所在者)¶
<pb:KR2k0050_WYG_003-76b>¶
富昌　湳水東逕西河富昌故城南王莽之富成(水經/注)¶
　富昌故城在勝州南(延綏舊志北按富昌在/榆林府東  河套中)¶
美稷　湳水出西河郡美稷縣東南流入長城東(水經/注)¶
　(按羙稷在榆林府東北河套中又有羙稷鄉/在山西寧州界乃後漢所徙置非故縣)¶
大城　莽曰好成(漢地理志河按義熈二年柔然獻馬/於姚興濟  至大城即此在榆林府)¶
　(北河/套中)¶
鴻門　屬西河郡(漢地/理志)圁水東逕鴻門縣縣故鴻門亭¶
　風俗記曰圁隂縣西五十里有鴻門亭(水經注今按/鴻門在  米)¶
<pb:KR2k0050_WYG_003-77a>¶
　(脂/西)¶
圁隂　屬西河郡(漢地/理志)圁水東逕圁隂縣北恵帝五年¶
　置王莽改曰方隂(水經/注)縣在圁水之隂因以為名今¶
　有銀州銀川即是舊名猶存但字變耳(師古/注)¶
圁陽　屬西河郡(漢書地/理志)圁水出白土縣圁谷東逕圁¶
　隂縣北又東逕圁陽縣南今米脂縣有圁隂故城圁¶
　陽當在東北(禹貢/錐指)¶
增山　漢西河郡領增山縣有道西出眩雷塞北部都¶
<pb:KR2k0050_WYG_003-77b>¶
　尉治(漢地/理志)¶
虎猛　屬西河郡西部都尉治(漢書地理志西按天鳯/元年匈奴至  河虎猛)¶
　(制虜塞下告欲和親即/此在榆林府北河套中)¶
朔方郡　武帝使衛青出雲中以西擊樓煩白羊王於¶
　河南遂取河南地築朔方(漢書匈/奴傳)漢元朔二年置朔¶
　方郡使校尉蘓建築朔方城(水經/注)朔方郡屬并州領¶
　縣十(漢書地理志詳按除/修都一縣未  所在)¶
三封　河水東北逕三封縣故城東漢武帝元狩二年¶
<pb:KR2k0050_WYG_003-78a>¶
　置十三州志曰在臨戎縣西一百四十里(水經注在/按三封)¶
　(今定邉縣/北河套中)¶
朔方　河水南逕馬隂山西又東南逕朔方縣故城東¶
　北詩所謂城彼朔方王莽以為武符者也(水經/注)什賁¶
　故城在夏州朔方縣北即漢朔方縣故城(元和/志)朔方¶
　縣漢朔方郡治(禹貢錐指北按朔方/在懐逺縣  河套中)¶
臨河　河水東逕髙闕南又東逕臨河縣故城北王莽¶
　之監河也(水經/注)西受降城在豐州西八十里漢臨河¶
<pb:KR2k0050_WYG_003-78b>¶
　縣故理處(元和/志)臨河故城在今榆林衛西北(禹貢錐/指  按)¶
　(臨河在今靖邉/縣北河套中)¶
窳渾　河水東逕沃野故城南又北迆西溢於窳渾縣¶
　故城東武帝元朔二年開朔方郡治王莽更郡曰溝¶
　搜縣曰極武(水經/注)窳渾故城今在廢夏州西北(禹貢/錐指)¶
　(邉按窳渾在靖/  縣北河套中)¶
渠搜　河水自朔方東轉逕渠搜縣故城北王莽之溝¶
　搜亭也(水經/注)渠搜在廢夏州北(禹貢錐指北按渠搜在/榆林府西  河套中)¶
<pb:KR2k0050_WYG_003-79a>¶
沃野　河水東逕臨戎縣故城西又東逕沃野故城南¶
　武帝元朔三年立王莽之綏武也(水經/注)沃野故城在¶
　天徳軍城北六十里(地理通釋北按沃野在/靖邉縣西  河北岸)¶
廣牧　河水東逕臨河縣南又東逕廣牧縣故城北王¶
　莽之鹽官也(水經/注)廢豐州城在榆林衛西北塞外七¶
　百里本漢朔方郡之廣牧縣(禹貢/錐指)¶
臨戎　河水東北逕三封縣故城東又北逕臨戎縣故¶
　城西王莽之推武也(水經/注)唐永豐縣在豐州西一百¶
<pb:KR2k0050_WYG_003-79b>¶
　六十里本漢臨戎縣地(元和志北按臨戎在/定邉縣  河套中)¶
呼遒　朔方郡領呼遒縣(漢書地理志在按後魏代名/郡有呼遒縣  今榆林境當)¶
　(即漢縣/舊地)¶
五原郡　元朔二年遣衛青出雲中至髙闕収河南地¶
　置五原郡(漢書武/帝本紀)秦九原郡武帝元朔二年更名莽¶
　曰獲降屬并州領縣十六(漢地理志所除/六縣未詳  在)勝州榆林¶
　縣西有漢五原城(通/典)¶
九原　河水逕河隂縣故城北又東逕九原縣故城南¶
<pb:KR2k0050_WYG_003-80a>¶
　秦始皇置九原郡治此武帝元朔二年更名五原王¶
　莽之獲降郡城平縣矣(水經/注)九原故城在勝州西界¶
　今連谷縣是(史記正義北按九原/在神木縣  河北岸)¶
五原　九原縣西北接對一城蓋五原縣故城王莽填¶
　河亭也其城南面長河北背連山(水經注北按五原/在神木  河北岸)¶
臨沃　河水東逕副陽城南又東逕臨沃縣南王莽之¶
　振武也(水經/注)臨沃縣在稒陽西(禹貢錐指河按臨沃/在府谷北  北岸)¶
宜梁　河水東逕原亭城南又東逕宜梁縣故城南闞¶
<pb:KR2k0050_WYG_003-80b>¶
　駰曰五原西南六十里今世謂之石崖城(水經/注)今在¶
　廢豐州東(禹貢錐指北按宜梁/在榆林府  河北岸)¶
河隂　河水東逕副陽城南又東逕河隂縣故城北(水/經)¶
　(注縣按河隂在神/木  北河套中)¶
曼栢　莽曰延栢(漢地/理志)曼栢縣在勝州銀城縣(後漢書/注  按)¶
　(曼栢在府谷/北河套中)¶
成宜　河水東逕田辟城南又東逕成宜縣故城南王¶
　莽更曰艾虜(水經/注)城在廢豐州界(禹貢錐指府按成/宜在榆林  北河)¶
<pb:KR2k0050_WYG_003-81a>¶
　(北/岸)¶
稒陽　河水東逕宜梁縣故城南又東逕稒陽縣故城¶
　南王莽之固隂也又北出石門障西北趣光禄城甘¶
　露三年呼韓邪單于還詔送單于居幕南保光禄徐¶
　自為所築城也故城得其名矣(水經注北按稒陽在/府谷東  河北岸又)¶
　(史記武帝太初元年使公孫敖築塞外受降城甘露/三年單于自請願留光禄塞下有急保受降城城近)¶
　(光禄/塞)¶
西安陽　河水東南逕朔方縣故城東北屈南過五原¶
<pb:KR2k0050_WYG_003-81b>¶
　西安陽縣南(水經/注)莽曰障安(漢書地/理志)城在廢豐州東¶
　北(禹貢錐指北按西安陽/在懐逺縣  河北岸)¶
河目　河水自臨河縣東逕陽山南南屈逕河目縣左¶
　(水經/注)河目故城在北假中河北(括地志西按河目在/懷逺縣  北河北岸)¶
　(以上屬/王原郡)¶
沙南　屬雲中郡(漢書地/理志)河水東過雲中楨陵縣南又¶
　東過沙南縣北(水經/注)楨陵即廢東勝州其故城在衛¶
　西北河東岸沙南縣在西岸榆林塞外唐為勝州地¶
<pb:KR2k0050_WYG_003-82a>¶
　(禹貢錐指北按沙南/在府谷東  河套中)¶
　　右漢録郡八縣邑一百一十有五揚子雲謂髙祖¶
　　創業蜀漢發跡三秦而帝天下故其後用奉春之¶
　　䇿仍都闗中懲秦孤立雖大啟爾宇而畿内之地¶
　　不以封建惟析秦内史為三郡以弼成都邑而郡¶
　　縣之制遂相沿不廢逮建元以後開置朔方五原¶
　　等郡闗中幅員愈廣其所建置益倍於秦至於新¶
　　莽竊位十餘年中妄意改作分三輔為六尉或至¶
<pb:KR2k0050_WYG_003-82b>¶
　　一郡五易其名此𩔖本不足紀苐蘭臺該載之故¶
　　亦畧附見云¶
後漢¶
中興以來郡縣改易凡前志有縣名今所不載者皆世¶
祖所并省也前無今有者後所置也凡縣名先書者郡¶
所治也又世祖中興官多役煩乃命并省郡國縣邑至¶
明帝後所省縣漸復分置(郡國/志)光武都洛陽闗中復置¶
雍州後罷復置司𨽻統三輔如舊(晋書地/理志)獻帝初平元¶
<pb:KR2k0050_WYG_003-83a>¶
年遷都長安(後漢獻/帝紀)建安十八年省併州郡復禹貢之¶
九州冀州得西河雲中五原朔方雍州得𢎞農京兆馮¶
翊扶風上郡隴西武都益州有漢中(後漢書百官志注/  按後漢司𨽻治)¶
(河南故/不録)¶
京兆尹　屬司𨽻領十城(郡國志一/外増縣)京兆尹左馮翊右¶
　扶風漢初都長安謂之三輔中興都洛陽以三輔陵¶
　廟所在不改其號(後漢書百志空按漢京兆尹領南/陵奉明船司  三縣俱後漢廢)¶
長安　王莽改常安東漢復為長安(馮/志)渭城縣後漢省¶
<pb:KR2k0050_WYG_003-83b>¶
　入長安(咸陽/縣志)¶
霸陵　後漢京兆尹領霸陵縣(郡國志蔣按通鑑建/武二年  震據霸陵)¶
杜陵　宣帝起杜陵邑後漢為縣屬京兆(通鑑/注)¶
鄭　黄圖下邽縣并鄭(郡國/志)¶
下邽　下邽縣并鄭桓帝西廵復之(三輔/黄圖)董卓遷都長¶
　安華歆求出為下邽令即此(元和志入/下邽増)¶
新豐　靈帝建寧三年改為都鄉封耿叚為侯國(水經/注)¶
　昭應縣東三十里有故城後漢靈帝末移安定郡隂¶
<pb:KR2k0050_WYG_003-84a>¶
　槃縣寄理於此今謂隂槃城(寰宇記臨按/昭應今  潼)¶
藍田　後漢京兆尹領藍田縣(郡國志岑按通鑑建/安初延  據藍田)¶
長陵　故屬馮翊(郡國/志)建武十五年改屬京兆(玉/海)¶
商　故屬𢎞農(郡國/志)建武十五年改屬京兆(玉/海)¶
上雒　侯國故屬馮翊(郡國/志)建武十五年改屬京兆(玉/海)¶
　王遵封上雒侯即此(雒南/縣志)¶
陽陵　故屬馮翊(郡國/志)建武十五年改屬京兆(玉/海)¶
華隂　屬𢎞農郡故屬京兆(郡國/志)前漢書渭水至船司¶
<pb:KR2k0050_WYG_003-84b>¶
　空入河後漢省船司空屬華隂(通鑑/注)¶
左馮翊　屬司𨽻領十三城(郡國/志)順帝六年以羌㓂充¶
　斥徙北地居左馮翊永建四年還舊治後復徙之(通/鑑)¶
　(注/)建安初闗中始開詔分馮翊西數縣為左内史郡¶
　治髙陵(三國魏畧懷按漢左馮翊領谷口翟道武城/櫟陽沈陽  徳鄜徴雲陵九縣俱後漢省)¶
髙陵　光武東都後馮翊出治髙陵(闗中/記)今髙陵縣西¶
　南二里即髙陵故城(禹貢/錐指)¶
池陽　谷口故城在醴泉縣北後漢為池陽(通/典)永初五¶
<pb:KR2k0050_WYG_003-85a>¶
　年徙郡以避冦難北地徙池陽故城在今涇陽縣地¶
　(通鑑/注)¶
雲陽　後漢左馮翊領雲陽縣(郡國/志)永康元年先零掠¶
　雲陽(後漢書和帝紀西按雲/陽在今淳化縣  北)¶
祋祤　永元九年復(郡國/志)永康元年先零㓂闗中圍祋¶
　祤(後漢書/和帝紀)耀州華原同官縣本漢祋祤縣地(續通典/  按祋)¶
　(祤蓋建/武中省)¶
頻陽　後漢左馮翊領頻陽縣(郡國志北按頻陽在/富平東  五十里)沮¶
<pb:KR2k0050_WYG_003-85b>¶
　水自土門東逕懷徳城南城在北原上(水經/注)懷徳故¶
　城在今富平縣西南十里非漢懷徳縣也蓋後漢三¶
　國時因漢舊名於此立縣今有廢城(禹貢/錐指)¶
萬年　白渠枝渠東逕櫟陽城北建武二年封景丹為¶
　侯國(水經/注)後漢省櫟陽入萬年(元和/志)漢櫟陽萬年為¶
　二縣後漢始省併(通鑑/注)¶
蓮勺　後漢左馮翊領蓮勺縣(郡國/志)¶
重泉　莽曰調泉後漢復舊(宋敏求/長安志)漢徴縣光武省徴¶
<pb:KR2k0050_WYG_003-86a>¶
　為重泉地(賈/志)¶
臨晉　建安初詔分馮翊以西數縣為左内史郡以東¶
　數縣為本郡治臨晉(魚豢/魏畧)漢臨晉在朝邑縣界後漢¶
　移置於此取故城為名(寰宇記同按臨/晉在今  州)¶
郃陽　永平二年復(郡國志武按郃/陽蓋建  中廢)¶
夏陽　順帝永和五年徙上郡居夏陽(後漢書順/帝本紀)¶
衙　永初元年徙上郡居衙(後漢書安/帝本紀)安帝時羌亂以¶
　上郡寄理於此因省衙縣(寰宇記至按上郡永建初自衙/還舊理  永和初復徙夏陽)¶
<pb:KR2k0050_WYG_003-86b>¶
粟邑　永元九年復(郡國/志)沮水東逕粟邑故城北後漢¶
　封耿䕫為侯國(水經/注)¶
右扶風　屬司隷領十五城(郡國志/増縣一)扶風治在夕隂街¶
　北光武後出治槐里(三輔/黄圖)順帝六年徙安定居扶風¶
　(後漢書/順帝紀)獻帝中平六年省扶風都尉置漢安郡鎮雍¶
　渝糜杜陽陳倉汧五縣(獻帝起居注斄按漢右扶風/領渭城盩厔  郁夷虢五縣)¶
　(俱後/漢省)¶
槐里　渭水東逕槐里縣故城南桓帝封皇甫嵩為侯¶
<pb:KR2k0050_WYG_003-87a>¶
　國(水經/注)¶
安陵　後漢右扶風領安陵縣(郡國志平按安陵王/莽改嘉  後漢復故)¶
平陵　後漢右扶風領平陵縣(郡國志利按平陵王/莽改廣  後漢復故)¶
茂陵　後漢右扶風領茂陵縣(郡國志城按茂陵王/莽改宣  後漢復故)¶
鄠　建武三年任良據鄠(通/鑑)漢鄠縣屬右扶風東漢因¶
　之(賈/志)¶
郿　渭水東逕郿縣故城南諸葛亮屯郿司馬懿欲據¶
　郿拒亮即其縣也又渭水東逕郿塢南漢董卓發卒¶
<pb:KR2k0050_WYG_003-87b>¶
　築郿塢髙與長安城等(水經/注)董卓塢在郿縣東北六¶
　十里(元和/志)¶
武功　永平八年復(郡國/志)後漢省斄縣自渭南移武功¶
　縣於故斄城因謂之武功城(寰宇/記)盩厔縣光武省入¶
　武功(武功縣志里按故斄城在今/武功南八  即後漢武功治)¶
陳倉　獻帝中平六年漢安郡領陳倉縣(獻帝起居注/  按陳倉即)¶
　(今寳/雞縣)¶
汧　建武初諸將下隴祭遵軍汧故城在隴州汧源縣¶
<pb:KR2k0050_WYG_003-88a>¶
　西(通鑑/注)郁夷縣在隴州西五十里(寰宇/記)郁夷省併郿¶
　(地道記末按郁夷與郿相去絶/逺後漢  寄理於郿因併郿耳)¶
隃麋　汧水逕隃麋故城南建武四年封耿况為侯國¶
　(水經/注)¶
雍　安帝初元元年先零㓂雍城右扶風雍城縣也(通/鑑)¶
　(注/)虢縣後漢並於雍(寰宇/記)¶
栒邑　後漢末屬新平郡(通考興按漢屬右扶風/後漢  平初改𨽻新平)¶
美陽　岐水南逕美陽縣之中亭川永元二年封耿秉¶
<pb:KR2k0050_WYG_003-88b>¶
　為侯國(水經/注)永初五年詔安定徙羙陽(後漢書安/帝本紀)¶
好畤　建武二年封耿弇為好畤侯食好畤羙陽二縣¶
　(後漢書/耿弇傳)莫水東有好畤故城(水經注載按好畤郡/國志未  今增入)¶
漆　興平元年分安定扶風為新平郡(後漢書獻/帝本紀)邠州¶
　漢漆縣後漢於此置新平郡(元和/志)¶
杜陽　永和二年復(郡國/志)周原在岐山陽地屬杜陽(鄭/氏)¶
　(詩/譜)¶
漢中郡　屬益州秦置城九(郡國志廣除房陵等二/縣在湖  界外增縣四)建¶
<pb:KR2k0050_WYG_003-89a>¶
　安四年分凉州四郡置梁州十八年省梁州以其郡¶
　國併屬冀州(袁宏後/漢紀)蜀置梁州治漢中今興元(地理/通釋)¶
　張魯據漢中建安五年拜魯為漢寧太守(漢中/志)魏武¶
　征張魯復曰漢中郡(通/考)¶
南鄭　南鄭東漢置漢中郡始治此(漢中/府志)¶
武鄉　武鄉谷在漢中府東北三十里蜀漢封諸葛亮¶
　為侯國(十道志今按郡國志/無武鄉  增入後廢)¶
城固　蜀以城固為樂城縣(華陽/國志)樂城縣在城固縣¶
<pb:KR2k0050_WYG_003-89b>¶
　西八十里蜀漢建興七年丞相亮築樂城於城固(賈/志)¶
龍亭　在洋縣龍亭山本漢龍亭縣元初元年蔡倫封¶
　龍亭侯即此(賈/志)龍亭縣在城固東龍亭山(禹貢錐指/  按龍亭)¶
　(郡國志未/載今增入)¶
定逺　洋水自巴山東北逕平陽城漢中記曰本西鄉¶
　縣治也城即定逺矣後漢班超封定逺侯即此(水經/注)¶
　定逺縣屬漢中郡故城在西鄉縣治南(通鑑注郡按/定逺縣  國)¶
　(志未載/今補入)¶
<pb:KR2k0050_WYG_003-90a>¶
南鄉　西鄉即漢城固縣地蜀置南鄉縣(通鑑/注)在西鄉¶
　縣東南歸仁山蜀先主分城固地為南鄉縣即今漁¶
　渡灞口(賈志補按南鄉縣郡國志未/載今  入以上三縣皆尋廢)¶
褒中　安帝永初三年先零冦褒中(後漢書/安帝紀)褒中縣名¶
　漢中褒城縣(後漢/書注)褒州故址在褒城南十里漢曰褒¶
　中(賈/志)¶
沔陽　沔陽舊傳蕭何所築昭烈為漢王權住此城今¶
　門外盟壇猶存(梁州/記)沔陽故城在舊西縣東南一十¶
<pb:KR2k0050_WYG_003-90b>¶
　六里(賈/志)蜀以沔陽為漢城(華陽/國志)蜀令蔣濟守漢城(地/理)¶
　(通釋在按通釋謂/沔陽  西縣西)¶
西城　西城故漢中郡之屬縣也漢末為西城郡(水經/注)¶
　建安十二年漢中分西城安陽為西城郡二十四年¶
　蜀以申儀為西城太守(三國魏志縣按漢漢中/郡有洵陽  後漢廢)¶
安陽　張魯為漢寧太守袁山松書曰建安十二年分¶
　漢中之安陽置漢寧郡(通鑑注二按安陽在/漢隂西  十四里)¶
錫　甲水出秦嶺山東南至錫入沔當在今白河縣界¶
<pb:KR2k0050_WYG_003-91a>¶
　白河漢錫縣地也(禹貢錐指漢按以上/諸縣俱屬  中郡)¶
故道　屬凉州武都郡(郡國/志)鳳縣漢為故道地東漢因¶
　之(馮志西按金牛故城在寧/羌州  北蜀為漢夀縣地)¶
沮　沮今興州順政縣(後漢書注畧按/順政即今  陽)畧陽漢為沮縣¶
　地屬武都郡東漢因之(馮/志)¶
鶉觚　故屬北地後漢屬凉州安定郡(郡國志領按漢/安定郡  隂槃)¶
　(北地郡領直/路俱後漢省)¶
上郡　屬并州領十城(郡國志三按除潦垣横/林侯官  縣未詳所在)王莽以¶
<pb:KR2k0050_WYG_003-91b>¶
　馬員為增山連帥歸世祖以為上郡太守(水經/注)永初¶
　五年西羌亂詔上郡徙衙永建四年歸舊土永和五¶
　年復徙上郡居夏陽(後漢/書)建安二十二年省上郡(晉/地)¶
　(理志淺按漢上郡領獨樂/陽周  水髙望俱後漢省)¶
膚施　後漢上郡治膚施縣(郡國志後按漢地理志有/陽周縣  漢省入膚施髙)¶
　(奴二/縣)¶
奢延　段熲追羌出橋門戰於奢延澤即上郡奢延縣¶
　界(鑑/注)莽曰奢節東漢復舊名後兵擾邑廢(清澗縣志/  按奢延)¶
<pb:KR2k0050_WYG_003-92a>¶
　(縣在今懐/逺縣界)¶
雕隂　後漢上郡領雕隂縣(郡國/志)漢雕隂縣後漢為雕¶
　隂城(綏徳/州志)¶
定陽　定水逕定陽縣故城南(水經注川按定/陽在宜  縣界)¶
髙奴　河水東逕髙奴縣東今膚施縣北百里有金明¶
　城即漢髙奴縣(禹貢/錐指)安寨縣漢髙奴縣地(雍勝/畧)¶
白土　後漢上郡領白土縣(郡國志西按白土在今/榆林府  北河套中)¶
龜茲　後漢上郡領龜兹縣(郡國/志)龜兹在上郡銀川之¶
<pb:KR2k0050_WYG_003-92b>¶
　間(師古注林按龜兹/在今榆  縣界)¶
圁隂　後漢圁隂縣屬西河郡(郡國志漢按圁隂今米/脂地又  西河郡領富)¶
　(昌鴻門增山虎猛/四縣俱後漢省)¶
圁陽　後漢圁陽縣屬西河郡(郡國志神按圁/隂在今  木地)¶
朔方郡　屬并州武帝置領六城(郡國/志)建武十一年省¶
　朔方併并州二十六年朔方郡民歸於本土永和五¶
　年徙朔方居五原建安二十年省朔方郡(後漢帝紀/  按漢朔)¶
　(方郡領臨河窳渾渠搜/呼道四縣俱後漢省)¶
<pb:KR2k0050_WYG_003-93a>¶
臨戎　河水逕臨戎故城西舊朔方郡治(水經/注)永豐縣¶
　本漢臨戎縣後漢末廢(元和志北按臨戎在/定邉縣  河套中)¶
三封　漢三封在今豐州西一百里後漢因之(元和志/  按三)¶
　(封在定邉縣/北河套中)¶
朔方　建武二十六年南單于居西河使右賢王屯朔¶
　方(後漢南匈奴傳河按朔/方在懐逺縣北  套中)¶
沃野　沃野故城在天徳軍城北(地理通釋在按沃野/建安中省  榆林府)¶
　(西北河/北岸)¶
<pb:KR2k0050_WYG_003-93b>¶
廣牧　九原本漢廣牧縣地(元和志安按廣牧在榆林/府西建  中僑置於新興)¶
　(郡故縣/遂廢)¶
大城　前屬西河郡後漢屬朔方郡(通鑑/注)永元六年鄧¶
　鴻追撃逄侯於大城塞(後漢書南匈奴傳套按大/城在榆林府北河  中)¶
五原郡　屬并州領十城(郡國志三按除父國河/隂武都  縣未詳所在)建安¶
　二十年省五原郡徙吏人置河東二十六年五原郡¶
　民歸於本土(後漢書/光武紀)永和五年徙朔方治五原(後漢/書安)¶
　(帝紀目按漢五原郡領河/隂河  二縣俱後漢省)¶
<pb:KR2k0050_WYG_003-94a>¶
九原　建武五年盧芳入居九原略有數郡(袁宏後/漢紀)永¶
　初元年烏桓冦五原戰於九原髙渠谷九原縣名屬¶
　五原郡(後漢南匈奴傳并注北按九/原在今神木東北河  岸)¶
五原　南單于使骨都侯屯五原(後漢南匈奴傳北按/五原在九原西  今)¶
　(神木北/河北岸)¶
臨沃　臨沃縣在稒陽西(禹貢錐指北按臨沃/在今府谷  河北岸)¶
宜梁　在五原西南六十里(水經注河按宜梁在榆林/府西北  北岸建安中省)¶
曼栢　永平七年初置度遼將軍屯五原曼栢在今銀¶
<pb:KR2k0050_WYG_003-94b>¶
　城縣(後漢明帝紀北按錐指曼/栢在今府谷  河套中)¶
成宜　成宜城在廢豐州界(禹貢錐指北按成宜/在榆林府  河北岸)¶
西安陽　西安陽城在廢豐州東北(禹貢錐指縣西安/陽在懷逺  北河)¶
　(北岸以上/屬五原郡)¶
沙南　屬并州雲中郡(郡國/志)沙南故城在河西岸(禹貢/錐指)¶
稒陽　永光元年鄧鴻出稒陽塞稒陽縣屬九原郡故¶
　城在今勝州銀城縣(後漢和帝本紀河按稒陽/在今府谷東北  北岸)¶
　　右後漢録郡七縣七十九世祖中興承前漢之烈¶
<pb:KR2k0050_WYG_003-95a>¶
　　間有省併終鮮創置故三輔郡縣多仍西京之舊¶
　　至永和以後上郡朔方沒於羌戎則疆理日蹙矣¶
　　蜀漢奮起梁益所得僅西城漢中且諸葛治蜀不¶
　　置史官故建置靡詳惟因其可考者附録於此云¶
魏晉¶
魏文帝即位改京兆尹為太守馮翊扶風各除左右仍¶
以三輔屬司隷又晉恵帝即位改扶風為秦國徙都建¶
興之後雍州沒於劉聰及劉曜徙都長安改號曰趙石¶
<pb:KR2k0050_WYG_003-95b>¶
勒克長安復置雍州石氏既敗苻健據闗中又都長安¶
是為前秦乃於雍州置司𨽻校尉姚萇滅苻氏是為後¶
秦及姚泓為劉裕所滅其地尋入赫連勃勃號曰南臺¶
(晉書地/理志)愍帝都闗中四年(通/考)¶
雍州　魏以三輔屬司𨽻晉於長安置雍州統郡國七¶
　(晉書地/理志)晉置雍州理京兆(地理通釋一雍州統郡國/七除安定  郡在西省)¶
京兆郡　統縣八(晉書地理志/  外增縣三)漢京兆尹魏改尹為守¶
　後改為秦國後復為京兆國晉為京兆郡(通/典)正始五¶
<pb:KR2k0050_WYG_003-96a>¶
　年復秦國為京兆郡(魏書齊王本紀二按後漢京兆/郡領長陵陽陵  縣俱晉省)¶
長安　漢長安魏晉皆因之(馮/志)姚萇改長安曰常安(後/魏)¶
　(書姚/萇傳)¶
渭城　河間王顒頓兵於鄭聞劉沈兵起還鎮渭城(通/鑑)¶
　漢渭城石勒置石安縣苻秦復置渭城縣咸陽郡治¶
　石安縣即漢渭城石勒更名是郡(通鑑注今按晋志/無渭城  增入)¶
杜陵　宣帝置杜陵晉改杜城(馮志陵按杜陵晉志仍/作杜  在咸寧東南十)¶
　(五/里)¶
<pb:KR2k0050_WYG_003-96b>¶
靈武　建興初劉曜逼長安麯鑒自阿城進救追曜至¶
　零武(晉書/載記)咸陽縣東有靈武鄉(咸陽縣舊志注按載/記作零武鑑  仍作)¶
　(靈武晉地理志/未載今增入)¶
霸城　霸陵縣漢屬京兆晉改曰霸城(通鑑注初按晉/書永康  封趙)¶
　(王倫子為覇/城侯即此)¶
藍田　永和九年桓温伐苻秦至藍田(晉書/載記)藍田縣漢¶
　屬京兆晉因之(馮/志)¶
髙陸　白渠枝渠東逕髙陵縣故城北太康地記謂之¶
<pb:KR2k0050_WYG_003-97a>¶
　髙陸(水經/注)髙陵縣漢屬馮翊晉改曰髙陸屬京兆(通/鑑)¶
　(注/)魏黄初元年改為髙陸縣其治在髙陵縣西南一¶
　里髙陸故城是也(通/典)¶
萬年　萬年故櫟陽(晉書地/理志)太和四年秦王堅畋於萬¶
　年萬年漢屬馮翊晉屬京兆(通鑑/注)¶
新豐　晉京兆郡領新豐縣(晉書地/理志)河内王粲在新豐¶
　麯特等擊粲於新豐(晉書載記潼按新/豐即今臨  縣)¶
渭南　苻堅甘露二年置渭南縣(十六國/春秋)渭南縣故城¶
<pb:KR2k0050_WYG_003-97b>¶
　在縣北苻堅所置(宋敏求/長安志)本漢新豐地前秦苻堅割¶
　新豐鄭二縣地置渭南縣屬京兆郡(雍勝畧今按入/志未載  增)¶
隂般　漢屬安定晉屬京兆郡鴻門戲水皆在縣界(魏/書)¶
　(地形志潼按隂般/在今臨  縣東)¶
馮翊郡　統八縣(晉書地/理志)漢武帝左馮翊魏除左字但¶
　為馮翊郡晉因之(通典云按漢左馮翊有雲陽縣元/和志  魏司馬宣王罷又漢左馮)¶
　(翊領池陽衙/二縣俱  省)¶
臨晉　本漢臨晉武帝改為大荔縣(元和/志)建安初分東¶
<pb:KR2k0050_WYG_003-98a>¶
　數縣為左馮翊治臨晉晉因之(同州志改按元和志/謂武帝  大荔但地)¶
　(理志仍標臨/晉故從晉志)¶
下邽　晉馮翊郡領下邽縣(晉書地/理志)趙染敗南陽王模¶
　於長安長驅至下邽(晉書/載記)¶
重泉　晉馮翊郡領重泉縣(晉書地/理志)徴縣後漢省晉復¶
　置尋又省(寰宇/記)東漢省徴縣魏晉並為重泉地(蒲/城)¶
　(縣志蒲按重泉/在今  城縣南)¶
頻陽　晉馮翊郡領頻陽縣(晉書地理志里按頻陽在/唐羙原南三  今富平東)¶
<pb:KR2k0050_WYG_003-98b>¶
　(北五/十里)¶
粟邑　劉曜進軍屯於粟邑(晉書/載記)漢安帝時省衙縣¶
　晉恵帝再置尋又省(括地/志)衙縣魏併粟邑晉因之¶
　(白水縣志白按/粟邑即今  水)¶
蓮勺　晉馮翊郡領蓮勺縣(晉書地理志北按蓮勺在/渭南縣渭水  下邽東北)¶
　(二十/里)¶
郃陽　晉屬馮翊郡後罷(宰莘退/食録)¶
夏陽東漢夏陽屬馮翊魏晉因之(韓城縣志城按/夏陽今韓)¶
<pb:KR2k0050_WYG_003-99a>¶
扶風郡　統六縣(晉書地理志/晉外増四縣)右扶風魏文帝除右字¶
　為扶風郡晉太康八年為秦國(元和/志)永安元年移扶¶
　風於文學城今謂故縣城(興平縣志茂漢扶風郡領/安陵平陵  陵杜陽四縣)¶
　(俱魏/間省)¶
池陽　秦國治池陽(晉書地/理志)涇陽本秦舊縣後漢及晉¶
　為池陽縣(通/典)涇陽恵帝改池陽縣苻秦又置涇陽縣¶
　(元和/志)苻秦於今縣東南二十八里置涇陽縣(宋敏求/長安志)¶
　苻秦置涇陽尋廢(涇陽/縣志)¶
<pb:KR2k0050_WYG_003-99b>¶
好畤　後漢省(通鑑/注)晉元康中復於好畤縣城東南二¶
　里再置好畤縣(寰宇記志按好畤在今乾/州東晉  未載今增入)¶
郿　漢屬扶風太康地志屬秦國(宋書州/郡志)姚秦曰郿城¶
　(郿縣/志)¶
雍　晉扶風郡領雍縣(晉書地/理志)永和九年喬秉起雍(通/鑑)¶
　漢杜陽縣晉省(寰宇/記)栒邑縣魏省(通鑑/注)¶
汧　晉扶風郡領汧縣(晉書地/理志)晉永安初陳安襲汧¶
　㧞之(通鑑隴按/汧今  州)¶
<pb:KR2k0050_WYG_003-100a>¶
隴闗　郁夷故城在隴州西五十里太康中於此置隴¶
　闗縣(寰宇/記)隴闗縣尋廢(賈志未按隴關縣/晉志  載今增入)¶
隃麋　苻堅太初元年苻雙以上邽叛乘勝至揄眉(十/六)¶
　(國春秋晉按揄眉即隃麋在/汧陽縣  志未載今增入)¶
陳倉　魏明帝遣郝昭營陳倉城諸葛亮圍之不利而還¶
　(水經/注)陳倉城魏太和中郝昭所築今有上下二城下¶
　城是昭築(元和志寳按陳/倉即今  雞縣)¶
苑川　晉末陳倉縣廢苻姚時於縣界置苑川縣(周地/圖記)¶
<pb:KR2k0050_WYG_003-100b>¶
　苻健於三交城置武都郡(十六國春秋六按苑川在/寳雞西四十  里即三交)¶
　(城晉志未/載今增入)¶
美陽　晉扶風郡領美陽縣(晉書地/理志)在今扶風縣北二¶
　十里即今法門寺東城垣尚存(賈志扶按以/上屬  風郡)¶
鶉觚　晉鶉觚屬定郡(晉書地理志郡按鶉觚即/今長武安定  屬雍州)¶
北地郡　統縣二(晉書地/理志)魏文帝分馮翊之祋祤置(後魏/書地)¶
　(形/志)本漢祋祤縣地屬左馮翊曹魏於其地置北地郡¶
　(元和/志)¶
<pb:KR2k0050_WYG_003-101a>¶
泥陽　漢祋祤縣魏文帝自彭原縣界富平故城徙北¶
　地郡於此其縣遂廢(宋敏求/長安志)耀州東一里有祋祤故¶
　城景帝置祋祤縣晉泥陽亦此地(耀州/志)¶
富平　晉移北地郡富平縣於今縣西南懷徳城(通/典)懷¶
　徳故城在今富平縣西南十一里(寰宇/記)¶
始平郡　統縣五(晉書地/理志)武帝泰始三年分扶風置始¶
　平郡(通鑑/注)苻堅徙始平於茂陵故城(興平/縣志)¶
槐里　渭水東逕槐里縣故城南世謂之為大槐里¶
<pb:KR2k0050_WYG_003-101b>¶
　太康中始平郡治也(水經/注)槐里故城在始平縣東南¶
　十里黄初元年於故城置扶風郡晉太始中徙理郿¶
　改此城為始平國(寰宇/記)¶
始平　始平縣黄初元年改始平因原以建名(括地/志)漢¶
　平陵縣魏文帝改為始平晉武帝改始平國(元和/志)茂¶
　陵縣後併入始平縣(寰宇/記)¶
武功　魏太祖以武都孤逺於是移郡於小槐里(三國/魏志)¶
　武功縣有小槐里謂之槐里西城(寰宇/記)赫連勃勃以¶
<pb:KR2k0050_WYG_003-102a>¶
　北秦州牧鎮武功(晉/志)武功漢屬扶風晉太康地志屬¶
　始平(宋書州/郡志)¶
鄠　穆帝時劉珍起鄠鄠漢屬扶風晉屬始平郡(通鑑/注)¶
蒯城　故陳倉之鄉聚名周緤所封晉咸寧四年分立¶
　為縣後廢(輿地記寳按蒯/城在今  雞東)¶
新平郡　屬雍州統縣二(晉書地/理志)後漢置新平郡姚萇¶
　之亂廢(元和/志)晉分扶風置新平郡(通鑑/注)¶
漆　晉置新平郡治漆縣(通鑑/注)本漢漆縣苻秦改為新¶
<pb:KR2k0050_WYG_003-102b>¶
　平縣(晉書地理志州按新/平縣即今邠)¶
邠邑　晉邠邑屬新平(晉書地理志邑按漢栒邑屬右/扶風晉為邠  在今三水東以)¶
　(上屬/雍州)¶
華山郡　姚興冦晉湖城晉華山太守董邁降(十六國/春秋)¶
　華山郡晉分𢎞農之華隂京兆之鄭馮翊之夏陽置¶
　(通鑑注屬晉志無華山郡/未詳所  今增入領縣二)¶
鄭　義熈中劉裕攻潼闗姚讃自定城退還鄭城(晉書/載記)¶
　(今按鄭/  華州)¶
<pb:KR2k0050_WYG_003-103a>¶
華隂　東漢屬𢎞農郡晉因之(賈志山按後/屬華  郡)¶
中部郡　漢渠搜中部都尉治此姚秦置中部郡(郡縣/釋名)¶
中部　姚興置中部縣(郡縣釋名入按/郡縣俱增)¶
上洛郡　屬司州泰始三年分京兆南部置統縣三(晉/書)¶
　(地理志南按除盧氏一/縣在河  界外增二縣)上洛縣故屬京兆晉分為郡¶
　地道記曰郡在洛上故以為名(水經/注)¶
上洛　縣故屬京兆晉分為郡(水經注漢按上洛即今/商州後  屬京兆晉為)¶
　(上洛/郡治)¶
<pb:KR2k0050_WYG_003-103b>¶
商　晉上洛郡領商縣(晉書地理志改按商縣後/漢屬京兆晉  屬上洛郡)¶
拒陽　晉太始三年分上洛地於今縣東北八十里置¶
　拒陽屬上洛郡尋廢(寰宇/記)洛南縣建於洛水南燕子¶
　山陽即晉(雒南/縣志)拒陽舊址¶
豐陽　漢商縣地晉分商縣置豐陽以川為名(舊唐書/地理志)¶
　苻堅皇始二年置荆州於豐陽建元十六年以荆州¶
　鎮㐮陽而移洛州居豐陽(十六國/春秋)今山陽縣豐陽闗¶
　(商州志入按豐陽晉志未/載今增  以上屬上洛郡)¶
<pb:KR2k0050_WYG_003-104a>¶
沮　晉沮縣屬武都郡(晉書地理志/按武屬秦州)　本漢沮縣地永¶
　嘉末為氐人所據郡縣荒廢(元和/志)晉末氐人楊茂搜¶
　分王武興今東闗即武興之故址也(漢中府志為按/寧羌州晉  晉)¶
　(夀縣/地)¶
故道　晉故道屬武都郡(晉書地/理志)永嘉後没氐羌縣名¶
　絶矣(元和志鳳按/故道今  縣)¶
梁州　梁州鎮南鄭魏景元四年平蜀所置也晉永嘉¶
　元年蜀賊沒漢中遂治魏興三年還漢中建興元年¶
<pb:KR2k0050_WYG_003-104b>¶
　為氐所沒桓温平蜀復舊土(南齊書/州郡志)漢益州魏分置¶
　梁州晉初因之恵帝以後李特據之至穆帝時平之¶
　其後沒於苻堅後又復其地安帝時譙縱據之後又¶
　収復(通/典)泰始二年分益州置梁州於漢中又江左分¶
　梁為秦寄居梁州(晉書地/理志)¶
漢中郡　統八縣(晉書地理志省按/除蒲池在西)後漢末張魯據其¶
　地改漢中為漢寧魏武復曰漢中(通/典)太康中武帝子¶
　漢王受封更曰漢國(漢中/志)¶
<pb:KR2k0050_WYG_003-105a>¶
南鄭　南鄭縣郡治(漢中/志)¶
褒中　義熙初譙縱之亂漢中移治魏興縱滅還治漢¶
　中之苞中縣所謂南城也(宋書州/郡志)盟㑹圖梁州褒城¶
　縣漢之褒中義熈之苞中也(路史改按宋志路史俱/以晉  褒中為苞中但)¶
　(仍地理志/  作褒中)¶
沔陽　魏置梁州初治沔陽(華陽/國志)¶
城固　蜀以城固為樂城縣晉仍為城固縣(華陽/國志)晉平¶
　譙縱後梁州刺史嘗理於此(元和/志)南城義熈九年索¶
<pb:KR2k0050_WYG_003-105b>¶
　邈為梁州刺史自城固治此故謂之南城(晉書地/理志)水¶
　經注漢水又東逕小城固南州治大城固移縣北故¶
　曰小城固在洋縣東(禹貢/錐指)¶
西鄉　西鄉蜀立曰南鄉晉太康二年更名(宋書州/郡志)蜀¶
　立南鄉晉改西鄉縣南十五里平陽故城是也(寰宇/記)¶
　與䕫之東鄉對故改名西鄉(漢中/府志)¶
黄金　本漢安陽縣地後魏文帝置因黄金水為名(元/和)¶
　(志/)黄金縣在洋縣東四十五里黄金谷内(洋縣志縣/按在洋)¶
<pb:KR2k0050_WYG_003-106a>¶
　(東北/後廢)¶
興道　後主遣王平守興勢即今興道縣晉屬漢中郡¶
　(通/典)漢水在興道縣南二百歩(寰宇/記)興道故址在洋縣¶
　東門内晉置興道郡(漢中府志誤按晉置興/道縣府志  以為郡)¶
魏興郡　屬荆州統縣六(晉書地/理志)魏文帝以漢中遺民¶
　在東垂者立屬荆州(宋書州/郡志)建安二十四年昭烈以¶
　申儀為西城太守儀據降魏文帝改魏興郡治西城¶
　縣故城(水經/注)魏置魏興郡晉因之(通/考)安帝後僑置南¶
<pb:KR2k0050_WYG_003-106b>¶
　上洛郡(晉書地/理志)¶
西城　黄初二年申儀為魏興太守治西城縣(漢中/志)西¶
　城故城即金州西北四里漢江之北西城山東魏興¶
　故城是也(寰宇記安按西/城今興  州)¶
晉興　晉興縣魏立曰平陽晉太康元年更名(宋書州/郡志)¶
　晉興屬魏興郡後改為永樂置晉昌郡(雍勝畧石按/晉興今  泉)¶
　(晉地理志桓温平蜀立晉吕郡領長樂寧都吉陽等/十縣長樂今石泉寧都今漢隂吉陽今平利餘未詳)¶
　(所/在)¶
<pb:KR2k0050_WYG_003-107a>¶
安康　漢水東歴敖頭魏興安康縣治(水經/注)二漢安¶
　陽縣屬漢中漢末省魏復立屬魏興晉武帝太康¶
　元年更名(宋書州/郡志)安陽城在漢隂縣西二十里(賈/志)¶
　(漢按安康即/  安陽縣)¶
錫　漢水東逕魏興郡之錫縣故城北春秋之錫穴地¶
　也故屬漢中(水經/注)太康二年魏興郡移理錫縣今豐¶
　利縣界東魏興城是也(寰宇記河按錫縣/在今白  東南)¶
洵陽　金州洵陽後漢省晉復置屬魏興郡(輿地/廣記)洵¶
<pb:KR2k0050_WYG_003-107b>¶
　陽縣後漢省晉太康四年復立(宋書州/郡志)¶
上亷　屬上庸郡(晉書地理志州按/上庸郡屬荆)本漢西城縣地晉¶
　於今平利縣南川置上亷縣取上亷水為名(寰宇/記)上¶
　亷城在平利縣東(平利縣/舊志)¶
上郡　魏武省上郡朔方五原雲中(晉書地/理志)魏省上郡¶
　至晉陷戎狄其後屬赫連勃勃(元和志地按上郡屬/并州晉  理志未載)¶
　(今採衆説補之又貳城三城即/苻姚等所置之縣也故並録之)¶
三城　赫連勃勃以朔方牧鎮三城(晉書地/理志)龍昇元年¶
<pb:KR2k0050_WYG_003-108a>¶
　勃勃攻秦三城以北諸戍(十六國/春秋)膚施縣有三城(後/魏)¶
　(地形/志)¶
臨河　本漢髙奴縣地晉立為臨河縣尋廢(寰宇/記)延水¶
　縣北十五里臨河故城是也(元和志延按臨/河在今  川縣)¶
定陽　苻生夀光二年姚㐮屯杏城遣姚蘭扇動定陽¶
　羌兵(十六國/春秋)¶
杏城　赫連勃勃以秦州鎮杏城(晉書地/理志)姚萇置杏城¶
　在中部西(通/典)¶
<pb:KR2k0050_WYG_003-108b>¶
鄜城　姚㐮屯杏城遣姚蘭扇動鄜城羌兵(十六國春/秋  按鄜)¶
　(城在洛/川東南)¶
洛川　本漢鄜縣後秦姚萇於此置洛川縣(元和/志)¶
長城　三川縣本漢翟道縣地苻堅時於長城原置長¶
　城縣屬長城郡(元和志西按長城縣/在鄜州  南六十里)¶
貳縣　太元十一年苻纂據杏城貳縣(晉書/載記)義熙五年¶
　姚興撃夏王勃勃至貳城(通/鑑)貳城當在杏城西北(通/鑑)¶
　(注今按貳城當/在  中部西北)¶
<pb:KR2k0050_WYG_003-109a>¶
黒城　在臨真縣東二十五里赫連勃勃置(寰宇/記)黒城¶
　在甘泉縣東一百七十里(雍勝/畧)¶
統萬城　赫連龍昇七年於奢延水之北黒水之南改¶
　築大城名曰統萬城今夏州治也(水經/注)夏州晉為朔¶
　方郡晉亂後赫連勃勃建都於此(通典林按夏州在/今榆  府懷逺縣)¶
　(界/)¶
朔方　姚興以勃勃為安北將軍五原公使鎮朔方(十/六)¶
　(國春秋逺按朔方/在今懷  縣北)¶
<pb:KR2k0050_WYG_003-109b>¶
太城　柔然獻馬於秦濟河至大城勃勃掠取之(十六/國春)¶
　(秋/)大城縣後漢屬朔方郡魏晉省(通鑑注林按太城/在今榆  府北)¶
五原　孝武太元十年劉顯奔五原(通鑑秦按鑑注五/原本  郡魏晉廢)¶
代來城　劉衛辰為西單于屯代來城(十六國春秋/  按代來城)¶
　(在榆林/府北)¶
　　右魏晉録州二郡十一縣暨城七十六其於漢三¶
　　輔地每多析置魏氏之初漢中魏興得失靡常上¶
　　郡朔方棄之荒外晉氏雖都闗中不常厥邑渡江¶
<pb:KR2k0050_WYG_003-110a>¶
　　之後遂為劉石苻姚迭據矣其潛置郡縣後世因¶
　　之者亦並附見庶得遡所縁起爾¶
　¶
　¶
　¶
　¶
　¶
　¶
<pb:KR2k0050_WYG_003-110b>¶
　¶
　¶
　¶
　¶
　¶
　¶
　¶
　陜西通志巻三¶
