# -*- mode: mandoku-view; -*-
#+TITLE: 陝西通志
#+DATE: 2015-08-24 22:42:34.505293
#+PROPERTY: ID KR2k0050
#+PROPERTY: BASEEDITION WYG    
#+PROPERTY: JUAN 進表
<pb:KR2k0050_WYG_000-1a>¶
陜西通志¶
　進表¶
　　吏部尚書署理陜西總督印務併辦軍需事件(臣/)¶
　　劉於義户部尚書總理陜西巡撫並一切軍需事¶
　　務(臣/)史貽直陜西巡撫(臣/)碩色等恭承¶
勅㫖纂修陜西通志今已成書共一百巻謹奉¶
　表上¶
　進者(臣/)於義等誠惶誠恐稽首頓首¶
<pb:KR2k0050_WYG_000-1b>¶
　上言伏以誕敷文命遂成禹貢之篇肇啓姬宗爰有¶
　　職方之紀故楚之良史能讀八索九邱魯有聞人¶
　　頗采鄭書周語馬遷網羅百代乃作八書班固囊¶
　　括羣言初為十志周官外史之掌四方之志乗可¶
　　稽漢家太史之藏列郡之計書咸在秘府雖有兩¶
　　京之記而山川風土尚畧而不詳開元即有十道¶
　　之圖而文物聲明悉闕而不備盖厯代之方輿雜¶
　　録大都多私撰之書而百家之郡國圖經未盡奉¶
<pb:KR2k0050_WYG_000-2a>¶
　　　明廷之勅是既無以備累朝之掌故并不足以定¶
　　　一省之章程惟生際夫¶
　昌期方躬逢乎¶
　盛典欽惟¶
　皇帝陛下¶
　　道冠百王¶
　　治隆千聖¶
　　至誠而臨寶祚乾健離明¶
<pb:KR2k0050_WYG_000-2b>¶
　　大徳以育羣生巽風兑澤¶
　聖教光昭於四表日星雲物嘉祥史不勝書¶
　天威震疊乎八埏烏弋黄皮絶域人知嚮化乃¶
　頒明詔復沛¶
　恩綸謂¶
　本朝¶
列聖相承厚澤深仁已淪浹於遐邇而薄海羣黎徧徳風¶
　　　謡物土須簡䇿以編摩爰¶
<pb:KR2k0050_WYG_000-3a>¶
命廷臣纂¶
大清一統之志因¶
勅大吏脩直省通志之書而(臣/)等忝任秦疆職司監輯¶
　　伏念雍州天府尤九州之上腴龍首神臯為萬方¶
　　之綱領歴井捫參之境被服於¶
皇化者百餘年襟梁跨益之墟沐浴於¶
聖恩者十三載山則終南太華胥效其靈水則清渭洪¶
　　河長流其澤龍興虎視實周秦之故都璇館瑶臺¶
<pb:KR2k0050_WYG_000-3b>¶
　　多漢唐之名蹟展也河山之固秦得百二焉誠哉¶
　　陸海之饒富居什六矣連衢甲第昔稱七相而五¶
　　公編籍丁黄今號三男而二女數千村烟火士食¶
　　舊徳而農服先疇十萬井提封荷鍤成雲而决渠¶
　　降雨莘莘爼豆荷¶
聖人之教育尚有辟雍鐘鼓之風濟濟冠裳䝉¶
天子之生成依然棫樸菁莪之盛涇汭之田上等而任¶
　　土作貢厥有球琳琅玕汧渭之馬成羣而物産孔¶
<pb:KR2k0050_WYG_000-4a>¶
　　多何止竹林檀柘彼都人物不徒以城南韋杜相¶
　　推列郡官師豈獨以京兆趙張稱最以至家敦仁¶
　　讓而比屋可封野盡干城而名将多出制度不無¶
　　沿革凡典禮之大悉凛於¶
王章風尚或有推移雖藝術之微一遵乎¶
天憲此皆¶
皇恩之髙厚實浩蕩於五郡十州所以方志之詳明遂¶
　　燦著乎宏綱鉅目(臣/)等未能數典罔識闕疑恭承¶
<pb:KR2k0050_WYG_000-4b>¶
寶訓之煌煌敬以冠諸緗素伏讀¶
聖謨之秩秩跽而授之雕鐫蒐討圖編足以識大而識¶
　　小校讐亥豕庶乎徵獻而徵文擬之三輔黄圖規¶
　　模差備律以長安宋志凡例加嚴比及三年每撫¶
　　寅衷而兢惕釐為百巻謹呈¶
乙夜以覽觀伏願¶
　玉燭常調¶
　金甌永奠¶
<pb:KR2k0050_WYG_000-5a>¶
　鴻藻經天而緯地¶
御撰日新¶
　元符邁五而登三¶
皇圖天煥則東鶼西鰈萬年同軌而同倫北燮南諧九¶
　　譯來王而來享矣謹按星野一巻建置四巻疆域¶
　　二巻山川六巻城池公署各一巻關梁封爵各二¶
　　巻職官四巻貢賦三巻學校一巻祠祀二巻選舉¶
　　四巻兵防二巻驛傳一巻屯運水利各二巻鹽法¶
<pb:KR2k0050_WYG_000-5b>¶
　　茶馬各一巻物産二巻風俗一巻祥異二巻帝系¶
　　二巻名宦五巻人物十五巻陵墓古蹟經籍各二¶
　　巻紀事七巻徳音二巻藝文十三巻拾遺三巻刋¶
　　刻告成(臣/)等曷任瞻¶
天仰¶
聖激切屏營之至謹奉¶
　表隨¶
　進以¶
<pb:KR2k0050_WYG_000-6a>¶
聞¶
　　　雍正十三年二月初一日¶
　　　吏部尚書署理陜西總督印務併辦軍需事件(臣/)劉於義¶
經筵講官戸部尚書總理陜西巡撫並一切軍需事務加四級(臣/)史貽直¶
　　　陜　　　　西　　　　巡　　　　撫(臣/)碩　色¶
　　　謹上表¶
#+PROPERTY: JUAN 凡例
<pb:KR2k0050_WYG_000-7a>¶
陜西通志¶
　　凡例¶
　一秦省為歴代都㑹地居上㳺西京之盛莫可殫述¶
　　比來承流宣化拱衞¶
神京休養生息百年於兹五府十州極豐亨樂利之象¶
　　通志一書正以鼔吹休明揚扢鴻業也使專尚簡¶
　　貴則典章制度未免紀載疎略何以昭示不朽兹¶
　　於上下古今蒐羅考訂分為三十二𩔖列為百巻¶
<pb:KR2k0050_WYG_000-7b>¶
　　未敢云取多用𢎞或不至因陋就簡¶
　一陜志為秦地紀載之書而於¶
　朝廷六典制度靡不殫究吏之職官户之貢賦鹽錢¶
　　禮之學校祠祀選舉兵之兵防驛逓工之城池闗¶
　　梁水利皆有闗於政事者也然非符檄考覈巻案¶
　　徵信不敢濫登庶幾有禆於留心經濟者爾¶
　一事闗制度典章為直省通行遵奉者已經詳載¶
大清㑹典非秦志所宜專書如¶
<pb:KR2k0050_WYG_000-8a>¶
訓飭士子文月吉講讀鄉飲賔興祀典樂章¶
　表箋以及律例改定條欵俱不敢載¶
　一往古事迹尤為居今所必稽但慮世逺言湮傳聞¶
　　異同於是廣捜四庫摭拾舊聞務求徵信所有採¶
　　錄原書每條登注尋覽者因流遡源可以知所自¶
　　矣(古書日就散佚或今本所無而昔賢所引如謝/承後漢書晉陽秋之類尚仍故名酈注雖逸者)¶
　　(亦稱水經/注是也)¶
　一舊志成於康熙初年前撫臣賈漢復之手賈嘗撫¶
<pb:KR2k0050_WYG_000-8b>¶
　　豫再撫秦其所撰兩省通志¶
　朝議取為他省程式但¶
　國家當奕葉重光之後深仁厚澤浹洽區宇其間政¶
　　化多隨時隨地以為因革損益在¶
　㑹典已經再修今日之執簡而書者何敢從略而馬¶
　　谿田馮仲好舊志均有可取故補葺較多於刪削¶
　　焉¶
　一分𩔖無義叙次無倫著述家所弗取此志原本史¶
<pb:KR2k0050_WYG_000-9a>¶
　　裁折衷諸說離為三十二𩔖首星野言地必本於¶
　　言天也王者繼天出治度地居民必先分疆畫野¶
　　故次之以建置建置定而疆域分於是封山濬川¶
　　築城鑿池治事之廨宇立焉險阨之闗梁設焉皆¶
　　建置中所有事也立國以治民封建在先郡縣在¶
　　後故封爵職官次之有土斯有財咸則三壤所以¶
　　成賦厚生必正徳敬敷五教所以明倫故貢賦學¶
　　校次之事神以治隂求賢以治陽幽明之别也故¶
<pb:KR2k0050_WYG_000-9b>¶
　　祠祀選舉又次之安内以文徳攘外以武功兵防¶
　　其要也置郵興屯皆武備所當修舉者也故兵防¶
　　之後次以驛傳屯運屯運以裕盖藏溝洫以備旱¶
　　潦水利者農政所資也一曰食二曰貨鹽錢茶馬¶
　　物産皆民生所以利用者也皇極之建必乂以三¶
　　徳稽疑之用必驗於庶徵俯察五方之風氣仰觀¶
　　五行之休咎天人之際相為感應者也故受之以¶
　　風俗又受之以祥異從來人存政舉都此土而主¶
<pb:KR2k0050_WYG_000-10a>¶
　　治者帝王蒞此土而佐治者牧伯沐浴教化鍾毓¶
　　靈秀産於此土之賢皆可傳述者也乃人亡事往¶
　　抔土依然世逺年湮遺踪宛在故帝系名宦人物¶
　　之後又受之以陵墓古蹟至於古今名山石室之¶
　　藏人雖往而言不朽也歴代治亂得失之林事雖¶
　　逺而功可遡也故受之以經籍又受之以紀事鴻¶
　　文典冊仁政尤先徳音所以昭¶
　本朝之盛藝文所以揚歴代之休也其餘碎金雜俎¶
<pb:KR2k0050_WYG_000-10b>¶
　　諸𩔖所不及志者亦俱收並採雖稗野巵言在所¶
　　不棄故受之以拾遺終焉¶
　一分𩔖三十有二多師前人規格其中有附者取其¶
　　相近(如形勝之/於疆域)有合者取其相因(如闗隘與津梁/屯田與漕運)¶
　　有併者取其相屬(如人物中包忠節孝義流寓釋/道方技列女數種盖彼亦人物)¶
　　(中人無庸另/為區别也)如經籍表作述之功紀事垂古今之¶
　　鍳徳音宣¶
　朝廷之徳特為増類以備叅攷¶
<pb:KR2k0050_WYG_000-11a>¶
　一各𩔖之中條件甚多叙次龎雜無由醒目故史志¶
　　中自漢以下咸析小目(如經籍則分經史子集禮/儀則分吉凶軍賔嘉是也)¶
　　今名宦人物藝文經籍選舉風俗物産古蹟拾遺¶
　　各以其所包者析之而仍標目於下以便流覽¶
　一各𩔖中有因時起例與通體㣲異者即於本類下¶
　　注明或有考究異同訂證舛錯闕疑傳疑之處俱¶
　　於本條下加按字以别於原書之本注¶
　一龍門首闢史法創為年表之例縱横指畫事理包¶
<pb:KR2k0050_WYG_000-11b>¶
　　舉後有作者靡不效之兹於建置封爵亦倣其例¶
　　庶幅&KR0695;廣袤世系相承上下數千載歴歴如在目¶
　　前¶
　一古地理書多為圖經魏書直謂之地形志則可知¶
　　畫沙聚米非繪事弗明也兹於各𩔖若山川水利¶
　　古蹟兵防驛逓作圖歸於本𩔖而於建置疆域尤¶
　　加詳焉盖古來沿革不一不獨郡邑名稱屢更即¶
　　城郭關河逺近疎密逈不相侔繪圖以補表之所¶
<pb:KR2k0050_WYG_000-12a>¶
　　不逮則前代一覽無餘再合以¶
　本朝疆域尤瞭如指掌矣¶
　一疆域繪圖限於尺幅不能詳備今照¶
皇輿圖首列通省總圖祗載府州縣及名山大川其次¶
　　作五府十州圖載山川闗驛鎮營道路又次二州¶
　　七十三縣各作一圖有城池泉渠祠宇橋渡古蹟¶
　　陵墓鎮店鋪逓分界悉列焉其地形之方員斜銳¶
　　長短凹凸如其本形離之各成方幅界不踰域合¶
<pb:KR2k0050_WYG_000-12b>¶
　　之即成總圖間不容髪雖或山川阻深塗徑迂折¶
　　而大槩已較然矣¶
　一凡山川廨宇闗梁祠廟河渠陵墓古蹟必以今州¶
　　縣治為凖而首掲其所在之方向里數然後援引¶
　　故實發明訂正庶幾眉目朗如故雖有近代之書¶
　　可徑列經史之前不嫌倒置又慮所引之書各代¶
　　州郡建治不同於今因而方向里數與今逈别故¶
　　又於建置中作列朝地圖考覽者從此互訂則牴¶
<pb:KR2k0050_WYG_000-13a>¶
　　牾適相符合矣¶
　一山川等𩔖固當先標其所在之方向里數而有不¶
　　可以方向里數計者如山則有巔有麓洞峪深入¶
　　甚逺坡逕聨接則又甚近是里數不可定也川則¶
　　有曲流有環遶出山或在西南流衍或在東北方¶
　　向亦不能定也故考之志冊間有不符至於疆域¶
　　之四至八到廣袤里數更難畫一盖郡邑地形百¶
　　出方員欹鋭凹凸鈎環加以髙山深谷四面八隅¶
<pb:KR2k0050_WYG_000-13b>¶
　　不能咸備而分界之處多在通達之衢未必適當¶
　　其方位且舊志所載道里有自治起者有自城起¶
　　者有以隣界止者有以隣治止者参差不齊故不¶
　　獨里數不侔而方向亦多錯出不知營城邑設官¶
　　守當以治為凖分壤地辨封疆當以界為止今疆¶
　　域一𩔖先載治距所𨽻之里數次載四正四隅分¶
　　界里數若以兩界各至治若干里合算則隣邑至¶
　　治之里數已寓於中矣嘗見元和志式有至某界¶
<pb:KR2k0050_WYG_000-14a>¶
　　正東㣲南㣲北之說甚為得解今所標者雖不能¶
　　作章亥履勘而或治或界偏左偏右必折衷至確¶
　　乃敢登載其形有不齊者倣照元和志式庶幾詳¶
　　備云¶
　一職官選舉題名舊志祗詳於明代今蒐輯羣書及¶
　　金石刻各依官制科分増錄以備稽考其或有創¶
　　設特遣之官官制所無及無科目可考者槩附一¶
　　代之末¶
<pb:KR2k0050_WYG_000-14b>¶
　一舊例各類叙次多分府州但如人物一種古書紀¶
　　載有泛稱秦入者既未便强屬何郡而古今地名¶
　　沿革不一未必盡如今之分界又方技隱逸釋道¶
　　諸𩔖中多有異域他省之人更難附屬是以按代¶
　　編次而同時者則略以地叙云¶
　一名宦人物列傳採錄各史原文一字不敢妄増如¶
　　原文内有地名在前人名居後或世系里居不詳¶
　　於本傳而别見他傳者俱用小字旁注以别原文¶
<pb:KR2k0050_WYG_000-15a>¶
　一史家之體彰癉並行誌則隱惡揚善亦忠厚之意¶
　　也然而好惡之公不容偏廢使前愆烱鑒常懸心¶
　　目未必不收懲創之益故於列傳用歐陽史例别¶
　　為雜傳以外之而拾遺中更標徵應鑒戒二目以¶
　　寓儆惕之義焉¶
　一秦中自周秦漢唐建國於此凡宫廷事宜俱闗天¶
　　下之大非專屬畿輔也故自周官周禮下至漢唐¶
　　朝官不入職官名宦館庠遊學不入流寓禁軍不¶
<pb:KR2k0050_WYG_000-15b>¶
　　入兵制至若宫苑遺墟久成古蹟銀潢戚畹分封¶
　　畿甸又不得泛視為公家言而槩置弗錄也¶
　一紀事一𩔖仿照綱目編年大書巡狩㑹盟征伐諸¶
　　大政以存統御之權餘分閏位莫不包舉然如彼¶
　　此戰争闗乎疆宇則從其重者專載一朝之下(如/蜀)¶
　　(魏南北朝/宋金元)若僭據秦土仍以正統為㫁故自秦漢¶
　　以降凡僭竊之制度(如莽之改官不入官制改邑/不入沿革苻秦石趙之臣不)¶
　　(列題名不入名/宦人物之類)不書其分統者不用此例¶
<pb:KR2k0050_WYG_000-16a>¶
　一歴代名篇佳什争鳴藝苑美不勝收兹惟取其有¶
　　闗於斯土之政事文章人心風俗者嚴其程格以¶
　　定去存至於投贈諛詞並當擯斥或所言止於一¶
　　鄉一邑者亦自有州縣誌在兹弗槩及¶
　一藝文以有闗通省及連數郡邑者始登其他可資¶
　　各類考訂者則皆節採要語入各𩔖中如遊覽入¶
　　山川慿弔入古蹟陵墓營建入學校祠祀公署著¶
　　作入經籍奏議入貢賦鹽錢兵防驛逓盖典制重¶
<pb:KR2k0050_WYG_000-16b>¶
　　於翰墨也¶
　一古人陳迹稗官紀載極繁凡有闗於人情風土嗜¶
　　好歌謠可以廣見聞資法戒者固為採風所不廢¶
　　至於畸行遺言談天說鬼原始要終歴代傳述為¶
　　兹土之故實亦必博採以助談叢其他侮慢鄙䙝¶
　　有妨風化者雖係斯土槩不濫登¶
　一¶
御製徳音官制錢糓兵屯建置有闗典章者理宜尊崇¶
<pb:KR2k0050_WYG_000-17a>¶
　本朝而以歴代附考於後若祥異紀事人物藝文拾¶
　　遺諸𩔖則仍以古今世次順叙㣲有不同¶
　一省志向例俱分郡邑但有界限劃然必應分者(如/城)¶
　　(池闗梁學校祠祀/水利陵墓之類)有統屬聫貫必應合者(如星野/之言天)¶
　　(文封爵之論世次職官選舉之題名兵防鹽法之/制度紀事徳音祥異之編年帝系之紀傳經籍藝)¶
　　(文之分/類是也)有綴旒於冕宜先合而後分者(如建置疆/域貢賦屯)¶
　　(運以省總冠前而/以郡邑額分之)有若網繫綱應分𩔖而不分地¶
　　者(如物産人物風/俗拾遺之類)有一經一緯分合兼用者(如山/川之)¶
<pb:KR2k0050_WYG_000-17b>¶
　　(名山大川各自/繪圖撰考是也)各隨其宜不能强同¶
　一誌宜詳密而省誌亦宜得體如里甲街市坊表之¶
　　臚列下僚之題名掾史之額設存留之細數廨舍¶
　　之間架渠堰之受水人物中鄉曲之善士祠宇中¶
　　羅列之姓名槩不濫收以侵郡縣志之詳備也¶
　一地誌以地為經以代為緯地所不屬則徑闕之如¶
　　三國之吳六朝之陳與北齊宋時之遼諸類中槩¶
　　不及之雖其時招集人民僑治他郡而襲故名者¶
<pb:KR2k0050_WYG_000-18a>¶
　　封爵建置悉為辨正¶
　一興漢二屬地接荆梁前代分𨽻他州郡星野兼入¶
　　翼軫但所躔之度甚㣲徵應自在全蜀全楚兹不¶
　　具錄至古刺史郡守治不在境内而屬邑在境内¶
　　如𢎞農武都者職官題名未敢槩登而於名宦則¶
　　仍書之盖當日勢分所臨既及其地而惠澤所流¶
　　亦不可冺固善善欲長之義也¶
　一陜甘昔合今分新設府州亦係舊時營堡故於疆¶
<pb:KR2k0050_WYG_000-18b>¶
　　域里數賦役額數皆不襲用舊説而以今冊為凖¶
　　其職官中統轄之大僚如總督駐西安學政駐三¶
　　原均入陜志提督駐固原入甘志至前代之鹽學¶
　　藩臬糧驛各道俱駐省城兼治全陜及但有叅政¶
　　副使等銜而不能强分者悉入陜志¶
　一漢有五原九原唐有安北都䕶宋有天徳軍金元¶
　　有豐雲二州咸入版章明世中衰棄河套地如甌¶
　　脱延綏遂為邊境我¶
<pb:KR2k0050_WYG_000-19a>¶
　　朝聲教誕被屬國降王願為保塞¶
祖宗撫綏荒服仍令駐牧套中今車書一統梯航所至㒺¶
　　　不奉圖入告况近在塞垣之下乎凡套中山川城¶
　　　砦古蹟俱得附榆葭各州縣以𩔖而見云¶
　　一陜省幅&KR0695;極廣如𢎞農跨陜豫之郊興元控雍梁¶
　　　之野以至綏葭昔為趙地鳯興向屬武都其間山¶
　　　川人物舊志尚多混淆或因一時失檢分晰未清¶
　　　或因志在誇多獵取傅㑹遂至以訛襲訛遺誤後¶
<pb:KR2k0050_WYG_000-19b>¶
　　　來今於河南湖廣山西四川甘省分界各州縣山¶
　　　川必究其脈絡人物必詳其世系古蹟必核其時¶
　　　地合者收之不必舊志之所有不合者去之不必¶
　　　舊志之所無也¶
#+PROPERTY: JUAN 職名
<pb:KR2k0050_WYG_000-20a>¶
陜西通志¶
　　職名¶
　　　監修¶
　　︵字位過密　無法显示︶　　　　(臣/)查郎阿¶
　吏部尚書署理陜西總督印務幷辦理軍需事件(臣/)劉於義¶
　　︵字位過密　無法显示︶(臣/)史貽直¶
　工部左侍郎世襲拖沙喇哈番加四級前署理陜西巡撫印務(臣/)馬爾泰¶
　巡撫陜西等處地方贊理軍務都察院右副都御史紀錄一次(臣/)碩　色¶
<pb:KR2k0050_WYG_000-20b>¶
　提督陜西學政内閣學士兼禮部侍郎(臣/)王蘭生¶
　　　提調¶
　　　　　　　　　　　　　　　　　　　　　　　(臣/)楊　　馝¶
　陜西西安等處承宣布政使司布政使加一級又加三級(臣/)程仁圻¶
　陜西西安等處提刑按察使司按察使紀錄二次(臣/)何師儉¶
　　　編輯¶
　　︵字位過密　無法显示︶　(臣/)沈青崖¶
　　　採訪¶
<pb:KR2k0050_WYG_000-21a>¶
　署理陜西西安等處布政使司督理糧儲道(臣/)偉　璱¶
　陜西布政使司分守潼商道僉事(臣/)張正瑗¶
　陜西按察使司分巡榆葭道副使(臣/)王　凝¶
　陜西按察使司分巡延綏鄜道叅議(臣/)朱一鳯¶
　陜西按察使司分巡漢興道副使(臣/)姚培和¶
　原　任　西　安　府　知　府(臣/)王紹文¶
　西　　安　　府　　知　　　府(臣/)烏靈阿¶
　延　　安　　府　　知　　　府(臣/)徐洹瀛¶
<pb:KR2k0050_WYG_000-21b>¶
　鳯　　翔　　府　　　　知　　　府(臣/)馮慶長¶
　漢　　中　　府　　　　知　　　府(臣/)朱閑聖¶
　榆　　林　　府　　　　知　　　府(臣/)王大士¶
　興　　安　　州　　　　知　　　州(臣/)鮑遐齡¶
　商　　　　州　　　　知　　　　州(臣/)王如玖¶
　同　　　　州　　　　知　　　　州(臣/)董權文¶
　華　　　　州　　　　知　　　　州(臣/)王徳地¶
　耀　　　　州　　　　知　　　　州(臣/)朱紹峒¶
<pb:KR2k0050_WYG_000-22a>¶
　乾　　　　州　　　　知　　　　州(臣/)王以觀¶
　署　　　邠　　　州　　知　　　州(臣/)李肖筠¶
　鄜　　　　州　　　　知　　　　州(臣/)李如沆¶
　署　　綏　　徳　　州　　知　　州(臣/)董朝鼎¶
　署　　　葭　　　州　　知　　　州(臣/)程材傳¶
　　　分編¶
　西　安　府　咸　陽　縣　知　　縣(臣/)馮運棟¶
　西　安　府　署　渭南　縣　知　縣(臣/)梁成武¶
<pb:KR2k0050_WYG_000-22b>¶
　延　安　府　署　宜　川縣　知　縣(臣/)劉國泰¶
　鳯　翔　府　寶　雞　縣　知　　縣(臣/)錢　界¶
　鳯　翔　府　署　郿　縣　知　　縣(臣/)喬履信¶
　漢　中　府　署　城　固縣　知　縣(臣/)王邦光¶
　興　安　州　署　白　河縣　知　縣(臣/)唐效堯¶
　同　州　署　蒲　城　縣　知　　縣(臣/)沈　華¶
　耀　州　署　同　官　縣　知　　縣(臣/)楊　繹¶
　邠　州　署　三　水　縣　知　　縣(臣/)文　魁¶
<pb:KR2k0050_WYG_000-23a>¶
　學　　　　習　　　　進　　　　士(臣/)李之蘭¶
　學　　　　習　　　　進　　　　士(臣/)冷　崇¶
　學　　　　習　　　　進　　　　士(臣/)古　灃¶
　　　訂正¶
　綏　徳州　署　清　澗　縣　知　縣(臣/)王起鵬¶
　舉　　　　　　　　　　　　　　人(臣/)胡　淦¶
　監　　　　　　　　　　　　　　生(臣/)申存寅¶
　監　　　　　　　　　　　　　　生(臣/)楊煜曽¶
<pb:KR2k0050_WYG_000-23b>¶
　廩　　　　　　　　　　　　　　生(臣/)支　期¶
　　　分校¶
　西　安　府　富　平　縣　教　　諭(臣/)白　塘¶
　鳯　翔　府　麟　逰　縣　教　　諭(臣/)馬國鎮¶
　舉　　人　　揀　　選　　知　　縣(臣/)李清佐¶
　舉　　人　　揀　　選　　知　　縣(臣/)崔　昭¶
　廩　　　　　　　　　　　　　　生(臣/)劉紹攽¶
　廩　　　　　　　　　　　　　　生(臣/)解含章¶
<pb:KR2k0050_WYG_000-24a>¶
　　　繕錄¶
　舉　　　　　　　　　　　　　　人(臣/)單　潔¶
　監　　　　　　　　　　　　　　生(臣/)張國棟¶
　生　　　　　　　　　　　　　　員(臣/)李允寛¶
　生　　　　　　　　　　　　　　員(臣/)王　秦¶
　生　　　　　　　　　　　　　　員(臣/)趙佩琇¶
　生　　　　　　　　　　　　　　員(臣/)王家隲¶
　生　　　　　　　　　　　　　　員(臣/)上官一¶
<pb:KR2k0050_WYG_000-24b>¶
　　　収掌¶
　西　安　府　署　照　磨　所照　磨(臣/)張元龍¶
　西　安　府　　長　安　縣　縣　丞(臣/)羅之晉¶
　　　校刋¶
　西　安　府　咸　　寧　縣　知　縣(臣/)陳齊賢¶
　西安　府　署　長　安　縣　知　縣(臣/)王　端¶
　　　繪圖¶
　布　　　　　　　　　　　　　　衣(臣/)張　謙¶
#+PROPERTY: JUAN 目錄
<pb:KR2k0050_WYG_000-25a>¶
欽定四庫全書　　　　　史部十一¶
　陜西通志目錄　　　　　地理𩔖三(都會郡縣之/屬)¶
　　巻一¶
　　　星野¶
　　巻二¶
　　　建置一(圖/)　(表/)¶
　　巻三¶
　　　建置二(考/)¶
<pb:KR2k0050_WYG_000-25b>¶
　　巻四¶
　　　建置三(考/)¶
　　巻五¶
　　　建置四(考/)¶
　　巻六¶
　　　疆域一(圖/)¶
　　巻七¶
　　　疆域二(考/)　(形勝附/)¶
<pb:KR2k0050_WYG_000-26a>¶
　　巻八¶
　　　山川一(圖/)　(考/)¶
　　巻九¶
　　　山川二(西安/)¶
　　巻十¶
　　　山川三(延安/)　(鳯翔/)¶
　　巻十一¶
　　　山川四(漢中/)　(榆林/)¶
<pb:KR2k0050_WYG_000-26b>¶
　　巻十二¶
　　　山川五(興安/)　(商/)　(同/)¶
　　巻十三¶
　　　山川六(華/)　(耀/)　(乾/)　(邠/)　(鄜/)　(綏/)　(葭邊外/)¶
　　巻十四¶
　　　城池¶
　　巻十五¶
　　　公署¶
<pb:KR2k0050_WYG_000-27a>¶
　　巻十六¶
　　　闗梁一¶
　　巻十七¶
　　　闗梁二¶
　　巻十八¶
　　　封爵一(上古至北魏/)¶
　　巻十九¶
　　　封爵二(北周至明/)¶
<pb:KR2k0050_WYG_000-27b>¶
　　巻二十¶
　　　職官一(漢至隋/)¶
　　巻二十一¶
　　　職官二(唐/)　(五代/)　(宋/)¶
　　巻二十二¶
　　　職官三(金/)　(元/)　(明/)¶
　　巻二十三¶
　　　職官四¶
<pb:KR2k0050_WYG_000-28a>¶
(本朝文職/)　(武職/)¶
　　巻二十四¶
　　　貢賦一¶
(本朝民地丁/)¶
　　巻二十五¶
　　　貢賦二¶
(本朝民地丁/)　(更名地丁/)　(課程/)¶
　　巻二十六¶
<pb:KR2k0050_WYG_000-28b>¶
　　　貢賦三(歴代田賦/)　(户役/)　(課程/)　(經費/)¶
　　巻二十七¶
　　　學校¶
　　巻二十八¶
　　　祠祀一(寺觀附/)¶
　　巻二十九¶
　　　祠祀二(寺觀附/)¶
　　巻三十¶
<pb:KR2k0050_WYG_000-29a>¶
　　　選舉一(徵薦/)　(諸科/)　(進士/)¶
　　巻三十一¶
　　　選舉二(舉人上/)¶
　　巻三十二¶
　　　選舉三(舉人下/)　(貢生/)　(館學生/)¶
　　巻三十三¶
　　　選舉四(武科/)　(将材/)　(封䕃/)　(掾吏/)¶
　　巻三十四¶
<pb:KR2k0050_WYG_000-29b>¶
　　　兵防一¶
(本朝兵制/)¶
　　巻三十五¶
　　　兵防二(歴代兵制/)　(軍儲/)　(塞垣/)　(邊防/)¶
　　巻三十六¶
　　　驛傳¶
　　巻三十七¶
　　　屯運一¶
<pb:KR2k0050_WYG_000-30a>¶
(本朝屯地屯丁/)　(倉庾/)　(轉運事例/)¶
　　巻三十八¶
　　　屯運二(歴代屯田/)　(漕運/)¶
　　巻三十九¶
　　　水利一(圖/)　(考/)¶
　　巻四十¶
　　　水利二(考/)¶
　　巻四十一¶
<pb:KR2k0050_WYG_000-30b>¶
　　　鹽法(錢法附/)¶
　　巻四十二¶
　　　茶馬¶
　　巻四十三¶
　　　物産一(榖屬/)　(疏屬/)　(藥屬/)　(貨屬/)¶
　　巻四十四¶
　　　物産二(草屬/介屬)　(木屬/豸屬)　(禽屬/)　(獸屬/)　(鱗屬/)¶
　　巻四十五¶
<pb:KR2k0050_WYG_000-31a>¶
　　　風俗(習尚/)　(時令/)　(禮儀/)　(方言/)　(化導/)¶
　　巻四十六¶
　　　祥異一¶
　　巻四十七¶
　　　祥異二¶
　　巻四十八¶
　　　帝系一(皇帝/)　(后妃/)　(太子/)¶
　　巻四十九¶
<pb:KR2k0050_WYG_000-31b>¶
　　　帝系二(諸王/)　(公主/)　(外戚/)　(宦官/)¶
　　巻五十¶
　　　名宦一(節鎮上/)¶
　　巻五十一¶
　　　名宦二(節鎮下/)¶
　　巻五十二¶
　　　名宦三(勅使/)　(監司/)　(牧守/)¶
　　巻五十三¶
<pb:KR2k0050_WYG_000-32a>¶
　　　名宦四(令長/)¶
　　巻五十四¶
　　　名宦五(僚佐/)　(将弁/)¶
　　巻五十五¶
　　　人物一(聖賢/)　(名臣/)¶
　　巻五十六¶
　　　人物二(廉能上/)¶
　　巻五十七¶
<pb:KR2k0050_WYG_000-32b>¶
　　　人物三(亷能下/)¶
　　巻五十八¶
　　　人物四(勇畧上/)¶
　　巻五十九¶
　　　人物五(勇畧下/)¶
　　巻六十¶
　　　人物六(直諫/)¶
　　巻六十一¶
<pb:KR2k0050_WYG_000-33a>¶
　　　人物七(忠節/)¶
　　巻六十二¶
　　　人物八(孝義/)¶
　　巻六十三¶
　　　人物九(儒林/)　(文學/)¶
　　巻六十四¶
　　　人物十(隱逸/)　(流寓/)　(方伎/)　(雜傳/)¶
　　巻六十五¶
<pb:KR2k0050_WYG_000-33b>¶
　　　人物十一(釋道/)　(人瑞/)¶
　　巻六十六¶
　　　人物十二(列女一/)¶
　　巻六十七¶
　　　人物十三(列女二/)¶
　　巻六十八¶
　　　人物十四(列女三/)¶
　　巻六十九¶
<pb:KR2k0050_WYG_000-34a>¶
　　　人物十五(列女四/)¶
　　巻七十¶
　　　陵墓一¶
　　巻七十一¶
　　　陵墓二¶
　　巻七十二¶
　　　古蹟一(宫闕/)　(壇廟/)¶
　　巻七十三¶
<pb:KR2k0050_WYG_000-34b>¶
　　　古蹟二(府第/)　(園池/)　(藪澤/)　(郊坰/)¶
　　巻七十四¶
　　　經籍一(經/)　(史/)¶
　　巻七十五¶
　　　經籍二(子/)　(集/)¶
　　巻七十六¶
　　　紀事一(唐虞至漢/)¶
　　巻七十七¶
<pb:KR2k0050_WYG_000-35a>¶
　　　紀事二(後漢/)　(魏/)¶
　　巻七十八¶
　　　紀事三(晉至魏/)¶
　　巻七十九¶
　　　紀事四(周至唐/)¶
　　巻八十¶
　　　紀事五(唐/)¶
　　巻八十一¶
<pb:KR2k0050_WYG_000-35b>¶
　　　紀事六(五代/)　(宋/)¶
　　巻八十二¶
　　　紀事七(金/)　(元/)　(明/)¶
　　巻八十三¶
　　　徳音一¶
　　巻八十四¶
　　　徳音二¶
　　巻八十五¶
<pb:KR2k0050_WYG_000-36a>¶
　　　藝文一¶
(御製/)　(詔誥/)¶
　　巻八十六¶
　　　藝文二(奏疏/)¶
　　巻八十七¶
　　　藝文三(表/)　(狀/)　(議/)　(策/)　(檄/)　(露布/)¶
　　巻八十八¶
　　　藝文四(賦上/)¶
<pb:KR2k0050_WYG_000-36b>¶
　　巻八十九¶
　　　藝文五(賦下/)¶
　　巻九十¶
　　　藝文六(頌/)　(贊/)　(箴/)　(銘/)¶
　　巻九十一¶
　　　藝文七(碑/)　(記上/)¶
　　巻九十二¶
　　　藝文八(記下/)¶
<pb:KR2k0050_WYG_000-37a>¶
　　巻九十三¶
　　　藝文九(序/)　(傳/)　(書啟/)¶
　　巻九十四¶
　　　藝文十(論說/雜文)　(辨考/)　(題跋/)　(祝祭/)　(弔誄/)¶
　　巻九十五¶
　　　藝文十一(樂府/)　(古詩/)¶
　　巻九十六¶
　　　藝文十二(律詩/)¶
<pb:KR2k0050_WYG_000-37b>¶
　　巻九十七¶
　　　藝文十三(排律/)　(絶句/)　(詩餘/)¶
　　巻九十八¶
　　　拾遺一(博古/)　(風雅/)　(閒適/)　(語林/)¶
　　巻九十九¶
　　　拾遺二(軼事/)　(㣲應/)　(訂訛/)　(瑣碎/)¶
　　巻一百¶
　　　拾遺三(權竒/)　(滑稽/)　(神異/)　(鍳戒/)¶
<pb:KR2k0050_WYG_000-38a>¶
　　　後序¶
　　　　(臣/)等謹案陜西通志一百巻¶
　　　國朝署理陜西總督吏部尚書劉於義等監修¶
　　　　陜西舊通志為康熈中巡撫賈漢復所修當¶
　　　　時頗稱其簡當而閱時既乆因革損益頗不¶
　　　　相同雍正七年¶
　勅各省大吏纂輯通志陜西督撫以其事屬之糧儲¶
　　　　道沈青崖青崖因據漢復舊本恭以明代馬¶
<pb:KR2k0050_WYG_000-38b>¶
　　　　馮二家之書斟酌增刪釐成百卷分為三十¶
　　　　二𩔖雍正十二年於義等始表上之陜西省¶
　　　　治本漢唐舊都故紀載較多如三輔黄圖長¶
　　　　安志皆前人所稱善本而卷帙既繁異同亦¶
　　　　夥至其𨽻轄支郡若綏葭鳳興之𩔖則又地¶
　　　　近邉隅志乘荒略不免沿習傳訛是編訂古¶
　　　　証今詳略悉當視他志之撦撏附㑹者較為¶
　　　　勝之書中間有案語以叅考同異亦均典核¶
<pb:KR2k0050_WYG_000-39a>¶
　　　　可取云乾隆四十六年三月恭校上¶
　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官(臣/)陸　費　墀¶
