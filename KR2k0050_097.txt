# -*- mode: mandoku-view; -*-
#+TITLE: 陝西通志
#+DATE: 2015-08-24 22:42:38.329544
#+PROPERTY: ID KR2k0050
#+PROPERTY: BASEEDITION WYG    
#+PROPERTY: JUAN 卷九十七
<pb:KR2k0050_WYG_097-1a>¶
欽定四庫全書¶
　陜西通志巻九十七¶
　　藝文十三(五言排律/六言絶句)　(七言排律/七言絶句)　(五言絶句/詩餘)¶
　　途經華嶽　　　　　　　　　(唐/)𤣥宗¶
飭駕去京邑鳴鑾指洛川循途經太華迴蹕暫周旋翠¶
㟧留斜影懸崖凝夕烟四方皆石壁五位配金天彷彿¶
看髙掌依稀聽子先終當銘嵗月従此寄靈仙¶
　　早渡蒲關　　　　　　　　　　同前¶
<pb:KR2k0050_WYG_097-1b>¶
鐘鼔嚴更曙山河野望通鳴鑾下蒲坂飛斾入秦中地¶
險闗逾壯天平鎮尚雄春來津樹合月落戍樓空馬色¶
分朝景雞聲逐曉風所希常道泰非復棄繻同¶
　　首夏花萼樓觀羣臣宴寧王山亭囘樓下又申之¶
　　　以賞樂賦詩　　　　　　　　同前¶
今年通閏月入夏展春輝樓下風光晚城隅宴賞歸九¶
歌揚政要六舞散朝衣天喜時相合人和事不違禮中¶
推意厚樂處感心微别賞陽臺樂前旬暮雨飛¶
<pb:KR2k0050_WYG_097-2a>¶
　　兄弟同遊興慶宫作　　　　　　同前¶
代邸青門右離宫紫陌陲庭如過沛日水若度江時綺¶
觀連雞岫朱樓接雁池従來敦棣萼今此茂荆枝萬葉¶
傳餘慶千年志不移憑軒聊曯目輕輦共追隨務本方¶
従訓相輝保羽儀時康俗易漸徳薄政難施鼓吹迎飛¶
葢絃歌送羽巵所希覃率土孝弟一同規¶
　　幸鳯泉湯　　　　　　　　　　同前¶
西狩觀周俗南山歴漢宫薦鮮知路近省斂覺年豐隂¶
<pb:KR2k0050_WYG_097-2b>¶
谷含神爨湯泉養聖功益齡仙井合愈疾醴源通不重¶
鳴岐鳯誰矜陳寶雄願將無限澤霑沐衆心同¶
　　駕幸三㑹寺　　　　　　　上官昭容¶
釋子談經處軒臣刻字留故臺遺老識殘簡聖皇求駐¶
蹕懐千古開襟望九州四川縁塞合二水夾城流宸翰¶
陪瞻仰天杯接獻酬太平詞藻盛長願託鴻休¶
　　早渡分水嶺　　　　　　　　盧照隣¶
丁年遊蜀道斑鬢向長安徒費周王粟空彈漢吏冠馬¶
<pb:KR2k0050_WYG_097-3a>¶
蹄穿欲盡貂裘破轉寒層氷横九折積石凌七盤重溪¶
既下潄峻峰亦上干隴頭聞戍鼓嶺外咽飛湍瑟瑟松¶
風急蒼蒼山月團傳語後來者行路誠獨難¶
　　和許侍郎遊昆明池　　　　　李百藥¶
神池望不竭滄波接遠天儀星似河漢落葉𩔖虞泉年¶
深平館宇道泰偃戈船差池下鳬雁掩映生雲烟浪花¶
開已合風文直且連税馬金堤外横舟石岸前羽觴傾¶
緑蟻飛日落紅鮮積水浮深智明珠曜雅篇大鯨方逺¶
<pb:KR2k0050_WYG_097-3b>¶
撃沈灰獨未然知君嘯儔侶短翮徒聨翩¶
　　九成宫初秋應詔　　　　　　　劉褘之¶
帝囿䟽金闕仙臺駐玉鑾野分鳴鳥岫路接寶雞壇林¶
樹千霜積神功四序寒蟬急知秋早鸎踈覺夏闌怡神¶
紫氣外凝眄白雲端舜海辭波發空驚遊聖難¶
　　奉和幸長安故城未央宫應制　　宋之問¶
漢皇未息戰蕭相乃營宫壯麗一朝盡威靈千載空明¶
聖悵前跡置酒宴羣公寒輕綵仗外春發幔城中樂思¶
<pb:KR2k0050_WYG_097-4a>¶
迴斜日歌詞繼大風今朝天子貴不假叔孫通¶
　　奉和晦日幸昆明池應制　　　　前人¶
春豫靈池㑹滄波帳殿開舟凌石鯨度槎拂斗牛迴節¶
晦蓂全落春遲栁暗催象溟看浴景燒刼辨沈灰鎬飲¶
周文樂汾歌漢武才不愁明月盡自有夜珠來¶
　　奉和幸長安故城未央宫應制　　李嶠¶
舊宫賢相築新苑聖君來運改城隍變年深棟宇摧後¶
池無復水前殿久成灰莫辨祈風觀空傳承露杯宸心¶
<pb:KR2k0050_WYG_097-4b>¶
千載合睿律九韶開今日聨章處猶疑上栢臺¶
　　奉和聖製途經華嶽應制　　　　蘇頲¶
朝望蓮華嶽神心就日來晴觀五千仭仙掌拓山開受¶
命金符叶過祥玉瑞陪霧披乗鹿見雲起馭龍回偃樹¶
枝封雪殘碑石冒苔聖皇惟道契文字勒巖隈¶
　　敬和崔尚書大明朝堂雨後望終南山見示之作¶
　　　　　　　　　　　　　　　　前人¶
奕奕輕車至清晨朝未央未央在霄極中路視咸陽委¶
<pb:KR2k0050_WYG_097-5a>¶
曲漢京近周迴秦塞長日華動涇渭天翠合岐梁五丈¶
旌旗色百層枌橑光東連歸馬地南指鬬雞塲晴壑照¶
金戺秋雲含璧璫由余窺霸國蕭相奉興王功役隠不¶
見頌聲存復揚權宜珍搆絶聖作寳圖昌在徳期巢燧¶
居安法禹湯冢卿才順美多士賦成章價重三臺俊名¶
超百郡良焉知掖垣下陳力自迷方¶
　　興慶宫酺宴應制　　　　　　　張説¶
千齡逢啓聖萬域共來威慶接郊禋後酺承農事稀御¶
<pb:KR2k0050_WYG_097-5b>¶
樓横廣路天樂下重闈鸞鳳調歌曲虹霓動舞衣合聲¶
雲上聚連歩月中歸物睹思無外神和道入微鎬京陪¶
樂飲柏臺奉文飛徒竭秋雲影何資春日暉¶
　　奉和聖製途經華嶽應制　　　　前人¶
西嶽鎮皇京中峰入太清玉鑾重嶺應緹騎薄雲迎霽¶
日懸髙掌寒空𩔖削成軒遊㑹神處漢幸望仙情舊廟¶
青林古新碑緑字生羣臣願封岱還駕勒鴻名¶
　　扈從出長安應制　　　　　　沈佺期¶
<pb:KR2k0050_WYG_097-6a>¶
漢宅規模壯周都景命隆西賔讓東主法駕幸天中太¶
史占星應春官奏日同旌門起長樂帳殿出新豐翕習¶
黄山下紆徐清渭東金麾張畫月珠&KR0955;戴松風是節嚴¶
隂始寒郊散野蓬薄霜沾上路殘雪繞離宫賜帛矜耆¶
老褰旒問小童復除恩載洽望秩禮新崇臣忝承明召¶
多漸獻賦雄¶
　　昆明池侍宴應制　　　　　　　前人¶
武帝伐昆明穿池習五兵水同河漢在館有豫章名我¶
<pb:KR2k0050_WYG_097-6b>¶
后光天徳&KR0183;衣文教成黷兵非帝念勞物豈皇情春仗¶
過鯨沼雲旗出鳳城靈魚銜寶躍仙女廢機迎栁拂旌¶
門暗蘭依帳殿生還如流水曲日晚棹歌清¶
　　奉和幸新豐温泉宫應制　　　武平一¶
秦王登碣石周后襲崑崙何必在遐逺方稱萬㝢尊我¶
皇順時豫星駕動軒轅雄㦸交馳道清笳度國門回輿¶
長樂觀校獵上林園行漏移三象連營總八屯旌搖鸚¶
鵡谷旗轉鳳凰原絶壁蒼苔古靈泉碧溜温參差開水¶
<pb:KR2k0050_WYG_097-7a>¶
殿&KR0772;窱敞巖軒豐邑模猶在驪宫迹尚存烟松銜翠幄¶
雪逕繞花源侍従推元草文章召虎賁深仁浹夷夏洪¶
造溢乾坤謬忝王枚列多漸雨露恩¶
　　奉和聖製早渡蒲津闗應制　　張九齡¶
魏武中流處軒皇問道回長堤春樹發髙掌曙雲開龍¶
負王舟渡人占仙氣來河津㑹日月天仗役風雷東顧¶
重闗盡西馳萬國陪還聞股肱郡元首詠康哉¶
　　和吏部崔尚書雨後大明朝堂望南山¶
<pb:KR2k0050_WYG_097-7b>¶
　　　　　　　　　　　　　　　　前人¶
迢逓終南頂朝朝閶闔前朅來青綺外髙在翠微先雙¶
鳳鶱為闕羣龍儼若仙還如到元圃更是謁甘泉夜雨¶
塵初滅秋空月正懸詭容紛入望霽色宛成妍東極華¶
隂踐西彌嶓冡連奔峰出嶺外瀑布落雲邊漢帝宫將¶
苑商君陌與阡林華鋪近甸烟靄繞晴川既庶仁斯及¶
分憂政已宣山公啓事罷吉甫頌聲傳濟濟金門步洋¶
洋玉樹篇徒歌雖有屬清越豈同年¶
<pb:KR2k0050_WYG_097-8a>¶
　　奉和幸三㑹寺應制(寺傳蒼頡/造書䑓)　　　鄭愔¶
鳥籕遺新閣龍旂訪古臺造書臣頡往觀籍帝羲來睿¶
覽山川匝宸心宇宙該梵音隨駐輦天歩接乗杯舊苑¶
經寒露殘池問刼灰散花將捧日俱喜聖慈開¶
　　㤙勅尚書省寮宴昆明池同用堯字¶
　　　　　　　　　　　　　　　張嘉貞¶
靈沼初開漢神池舊浴堯昔人徒習武明代此聞韶地¶
脉山川勝天恩雨露饒時光牽利舸春淑覆柔條芳醖¶
<pb:KR2k0050_WYG_097-8b>¶
酲干日華牋落九霄幸承歡賫重不覺醉歸遙¶
　　長安早春　　　　　　　　　張子容¶
開國維東井城池起北辰咸歌太平日共樂建寅春雪¶
盡黄山樹氷開黒水津草迎金埒馬花伴玉樓人鴻鴈¶
看無數鶯歌聽欲頻何當桂枝擢還及栁條新¶
　　奉和聖製早渡蒲津闗　　　　徐安貞¶
仙掌臨秦甸虹橋闢晉闗兩都分地險一曲度河灣路¶
得津門要時稱古戍閑城花春正發岸栁曙堪攀後乗¶
<pb:KR2k0050_WYG_097-9a>¶
猶臨水前旌欲換山長安迴望日宸御六龍還¶
　　奉和聖製於望春亭觀褉飲應制　　王維¶
長樂青門外宜春小苑東樓開萬井上輦過百花中畫¶
鷁移仙仗金貂列上公清歌邀落日妙舞向春風渭水¶
明秦甸黄山入漢宫君王來袚禊灞滻亦朝宗¶
　　送李太守赴上洛　　　　　　前　人¶
商山包楚鄧積翠靄沈沈驛路飛泉灑闗門落照深野¶
花開古戍行客響空林板屋春多雨山城晝欲隂丹泉¶
<pb:KR2k0050_WYG_097-9b>¶
通虢畧白羽抵荆岑若見西山爽應知黄綺心¶
　　降聖閣(天寳七載改朝/元閣為降聖閣)　　　　　儲光羲¶
一山盡天苑一峰開道宫道花飛羽衛天鳥游雲空玉¶
殿俯元水春旗搖素風夾門小松柏覆井新梧桐自昔¶
大仙下乃知元化功神皇作桂館此意與天通¶
　　登總持寺浮屠　　　　　　　孟浩然¶
半空躋寶塔晴望盡京華竹遶渭川遍山連上苑斜四¶
門開帝宅阡陌俯人家累刼從初地為童憶聚沙一窺¶
<pb:KR2k0050_WYG_097-10a>¶
功徳見彌益道心加坐覺諸天近空香送落花¶
　　過四皓墓　　　　　　　　　　李白¶
我行至商洛幽獨訪神仙園綺復安在雲羅尚宛然荒¶
凉千古跡蕪沒四墳連伊昔鍊金鼎何年閉玉泉隴寒¶
惟有月松古漸無烟木魅風號去山精雨嘯旋紫芝髙¶
咏罷青史舊名傳今日併如此哀哉信可憐¶
　　重經昭陵　　　　　　　　　　杜甫¶
草昧英雄起謳歌厯數歸風塵三尺劍社稷一戎衣翼¶
<pb:KR2k0050_WYG_097-10b>¶
亮真文徳丕承戢武威聖圖天廣大宗祀日光輝陵寢¶
盤空曲熊羆守翠微載窺松柏路還見五雲飛¶
　　華清宫　　　　　　　　　　皇甫冉¶
驪岫接新豐岧嶤駕翠空鑿山開秘殿隠霧蔽仙宫絳¶
闕猶棲鳳雕梁尚帶虹温泉曽浴日華館舊迎風肅穆¶
瞻雲輦沈深閉綺櫳東郊倚望處瑞氣靄濛濛¶
　　歸馬華山　　　　　　　　　白行簡¶
牧野功成後周王戰馬閑驅馳休伏皁飲齕任依山逐¶
<pb:KR2k0050_WYG_097-11a>¶
日朝仍去隨風暮自還氷生疑隴阪葉落似榆闗躞蹀¶
仙峰下騰驤渭水灣幸逢時偃武不復鼓鼙間¶
　　春色滿皇州　　　　　　　　裴夷直¶
寒銷山水地春遍帝皇州北闕晴光動南山喜氣浮夭¶
紅粧暖樹急緑走陰溝思婦開香閣王孫上玉樓氛氲¶
直城北駘蕩曲江頭今日靈臺下翻然却是愁¶
　　華清宫三十韻　　　　　　　　杜牧¶
繡嶺明珠殿層巒下繚墻仰窺丹檻影猶想赭袍光昔¶
<pb:KR2k0050_WYG_097-11b>¶
帝登封後中原自古强一千年際㑹三萬里農桑几席¶
延堯舜軒墀接禹湯雷霆馳號令星斗煥文章釣築乗¶
時用芝蘭在處芳北扉閑木索南靣富循良至道思元¶
圃平居厭未央鈎陳裹巖谷文陛厭青蒼歌吹千秋節¶
樓臺八月涼神仙逺縹緲環珮碎丁當泉煖涵窗鏡雲¶
嬌惹粉囊嫩嵐滋翠葆清渭照紅妝帖泰生靈夀歡娯¶
嵗序長月聞仙曲調霓作舞衣裳雨露徧金穴乾坤入¶
醉鄉玩兵師漢武迴手倒干將鯨鬛掀東海胡牙掲上¶
<pb:KR2k0050_WYG_097-12a>¶
陽喧呼馬嵬血零落羽林槍傾國留無路還魂怨有香¶
蜀峰横慘淡秦樹逺微茫鼎重山難轉天扶業更長望¶
賢餘故老花萼舊池塘徃事人誰問幽襟淚獨傷碧簷¶
斜送日殷葉半凋霜迸水傾瑤砌疎風罅玉房塵埃羯¶
鼓索片段荔枝筐烏啄摧寒木蝸涎蠧畫梁孤烟知客¶
恨遙起泰陵傍¶
　　朱坡　　　　　　　　　　　　前人¶
下杜鄉園古泉聲繞舍啼靜思長慘切薄宦與乖暌北¶
<pb:KR2k0050_WYG_097-12b>¶
闕千門外南山午谷西倚川紅葉嶺連寺緑楊堤迥墅¶
翹霜鶴澄潭舞錦雞濤驚堆萬軸舸急轉千溪眉㸃萱¶
芽嫩風條栁幄迷岸藤捎虺尾沙渚印麑蹄火燎緗桃¶
塢波光碧繡畦日痕絙翠巘陂影墮晴霓蝸壁蘭班蘚¶
銀筵荳冦泥洞雲生片段苔徑繚高低偃蹇松公老森¶
嚴竹陣齊小蓮娃欲語幽笋稚相攜漢館留餘趾周臺¶
接故蹊蟠蛟岡隠隠斑雉草萋萋樹老籐紆組巖深石¶
啓閨侵窻紫桂茂拂面翠禽棲有計冠終挂無才筆謾¶
<pb:KR2k0050_WYG_097-13a>¶
題自塵何太甚休笑觸藩羝¶
　　華清和杜舎人　　　　　　　　張祐¶
五十年天子離宫舊粉墻登封時正泰御宇日初長上¶
位名先實中興事憲章舉戎輕甲胄餘地取河湟道帝¶
𤣥元祖儒封孔子王因縁百司署藂㑹一人湯渭水波¶
搖緑秦山草半黄馬頭開夜照鷹眼利星芒下箭朱弓¶
滿鳴鞭皓腕攘畋思獲呂望諫祗避周昌兎跡貪前逐¶
梟心不早防幾添鸚鵡勸頻賜荔枝甞月鎖千門靜天¶
<pb:KR2k0050_WYG_097-13b>¶
髙一笛凉細音搖翠佩輕歩宛霓裳禍亂根潛結昇平¶
意遽忘衣冠逃犬虜鼙鼓動漁陽外戚心殊迫中途事¶
可量雪埋妃子貌刃斷禄兒腸近侍煙塵隔前蹤輦路¶
荒益知迷寵佞惟恨喪忠良北闕尊明主南宫遜上皇¶
禁清餘鳳吹池冷映龍光祝夀山猶在流年水共傷杜¶
鵑魂厭蜀蝴蝶夢悲莊雀卵遺雕栱蟲絲罥畫梁紫苔¶
侵壁潤紅樹閉門芳守吏齊鴛瓦耕民得翠璫歡康昔¶
時樂講武舊兵塲暮草深巖靄幽花墜徑香不堪垂白¶
<pb:KR2k0050_WYG_097-14a>¶
叟行折御溝楊¶
　　商於　　　　　　　　　　　李商隠¶
商於朝雨霽歸路有秋光背塢猿收果投巖麝退香建¶
瓴真得勢横㦸豈能當割地張儀詐謀身綺季長清渠¶
州外月黄葉廟前霜今日看雲意依依入帝鄉¶
　　監試蓮花峰　　　　　　　　劉得仁¶
太華萬餘重岧嶤只此峰當秋倚寥泬入望似芙蓉翠¶
拔千尋直青危一朶穠氣分毛女秀靈有羽人蹤倒影¶
<pb:KR2k0050_WYG_097-14b>¶
侵闗路流香激廟松塵埃終不及車馬自憧憧¶
　　華嶽　　　　　　　　　　　薛能¶
簇簇復亭亭三峰卓杳冥每思窮本末應合記圖經發¶
地連宫觀衝天接井星河微臨巨勢秦重戴竒形太古¶
朝羣后中央擘巨靈隣州猶映檻幾縣恰當庭鶴毳壇¶
風亂龍漦洞水腥望遙通北極上徹見東溟客翫晴難¶
偶農祈雨必零度闗無暑氣過路得愁醒羽客時應見¶
霜猿夜可聽頂懸飛瀑峻崦合白雲青混石猜良玉尋¶
<pb:KR2k0050_WYG_097-15a>¶
苖得茯苓從官如側近悉俸致巖扄¶
　　過華清宫二十二韻　　　　　温庭筠¶
憶昔開元日承平事勝遊貴妃專寵幸天子冨春秋月¶
白霓裳殿風乾羯鼓樓鬭雞花蔽膝騎馬玉搔頭繡轂¶
千門妓金鞍萬户侯薄雲欹雀扇輕雪犯貂裘過客聞¶
韶濩居人識冕旒氣和春不覺煙暖霽難收澁浪和瓊¶
甃晴陽上彩斿巻衣輕髩嬾窺鏡淡娥羞屏掩芙蓉帳¶
簾褰玳瑁鈎重瞳分渭曲纎手指神州御案迷萱草天¶
<pb:KR2k0050_WYG_097-15b>¶
袍妬石榴深巖藏浴鳯鮮隰媚潛虬不料邯鄲蝨俄成¶
即墨牛劍鋒揮太皥旗熖拂蚩尤内嬖陪行在孤臣預¶
坐籌瑶簪遺翡翠霜仗駐驊騮豔笑雙飛斷香魂一哭休¶
早梅悲蜀道髙樹隔昭丘朱閣重霄近蒼崖萬古愁至¶
今湯殿水嗚咽縣前流¶
　　省試臘後望春宫　　　　　　　林寛¶
皇都初渡臘鳳輦出深宫髙凭樓臺望遙瞻灞滻中仗¶
凝霜彩白袍映日華紅栁眼方開凍鶯聲漸轉風御溝¶
<pb:KR2k0050_WYG_097-16a>¶
穿斷靄驪岫照晴空時見宸遊興因觀稼穡功¶
　　華山　　　　　　　　　　　　張喬¶
青蒼河一隅氣壯杳雄圖卓傑三峰出高竒四嶽無力¶
疑擎上界勢似壓中區衆水東西走羣山逺近趨天迴¶
諸宿照地&KR0717;百靈扶石壁煙霞麗龍潭雨雹麤澄凝臨¶
甸服險固束神都淺覺川原異深應日月殊鶴歸青靄¶
合仙去白雲孤濁瀑斜飛練長松倒掛枯每來洞穴下¶
不擬泛江湖倘有芝田種巖間寄野夫¶
<pb:KR2k0050_WYG_097-16b>¶
　　太華山　　　　　　　　　　　鄭谷¶
峭仭&KR0717;巍巍晴嵐逺近畿孤高不可狀圖冩盡應非絶¶
頂神仙㑹半空鸞鶴歸雲臺分逺靄樹谷隠斜暉墜石¶
連村響狂雷發廟威氣中寒渭濶影外白樓微雲對蓮¶
華落泉横露掌飛乳懸危磴滑樵徹上方稀淡泊生真¶
趣逍遙息世機野花明澗路春蘚澁松圍逺洞時聞磬¶
羣僧晝掩扉他年洗塵骨香火願相依¶
　　御溝十六韻　　　　　　　　　呉融¶
<pb:KR2k0050_WYG_097-17a>¶
一水終南下何年派到溝穿城初北注過苑却東流繞¶
岸清波溢連宫瑞氣浮去應涵鳳沼來必滲龍湫激石¶
珠爭散縈堤練不收照花長樂曙泛葉建章秋影炫金¶
莖表光搖綺陌頭旁沾畫眉府斜入教簫樓有雨難澄¶
鏡無萍易擲鈎鼓宜堯女瑟蕩必蔡姬舟臯著通鳴鶴¶
津應接斗牛迴風還㶑㶑和月更悠悠淺憶觴堪泛深¶
思杖可投祗懐涇合慮不帶隴分愁自有朝宗樂曾無¶
潰穴憂不勞誇大漢清渭貫神州¶
<pb:KR2k0050_WYG_097-17b>¶
　　終南山二十韻　　　　　　　　李洞¶
闗内平田窄東西截杳冥雨侵諸縣黑雲破九門青暫¶
看猶無暇長棲信有靈古苔秋漬斗積霧夜昏螢怒恐¶
撞天漏深疑隠地形蟠根連北岳轉影落南溟窮穴何¶
山出遮蠻上國寧殘陽髙照蜀敗葉逺浮涇斸竹煙嵐¶
凍踰秋雨雹腥閑房僧灌頂浴澗鶴遺翎梯滑危縁索¶
雲深靜唱經放泉驚鹿睡聞磬得人醒踏着神仙宅敲¶
開洞府扄碁殘秦士局字缺晉公銘一谷勢當午孤峰¶
<pb:KR2k0050_WYG_097-18a>¶
&KR0717;起丁逺平丹鳳闕冷射五侯𠫊萬丈氷聲坼千尋樹¶
影停望中仙島動行處月輪馨疊石移靈砌研膠潑上¶
屏明時獻君夀不假老人星¶
　　春游南靜川　　　　　　　(宋/)王禹偁¶
南過高車嶺川原似掌平峰巒開畫障𤱶畆列棋枰帝¶
女柔桑緑王孫野草生提壺催我醉戴勝勸人耕商嶺¶
堪攜&KR0282;丹河可濯纓葢園松影密鞭亂竹根獰勃勃畬¶
田氣磷磷水磑聲野桃誰是主山鳥不知名欲舞寧無¶
<pb:KR2k0050_WYG_097-18b>¶
蝶思歌亦有鶯官閒春日永擔酒此中行¶
　　靈泉覽古　　　　　　　　　　韓琦¶
靈舘驪山下開元迹尚遺蓮川噴玉溜字缺照人碑古¶
殿天姿晦真工石匠竒羽衣沈舊曲錦鴈失前池不見¶
長生鹿猶看連理枝詞雄小杜句意盡老陳詩治亂由¶
斯監賢愚共一悲時君自奢儉繡嶺竟何如¶
　　依韻和延安龎龍圖栁湖　　　范仲淹¶
種栁穿湖後延安盛可游逺懐忘澤國真賞即瀛洲江¶
<pb:KR2k0050_WYG_097-19a>¶
景來秦塞風情屬庾樓劉琨増坐嘯王粲斗銷憂秀發¶
千絲墮光摇匹練柔雙雙朔乳燕兩兩睡馴鷗折翠貽¶
歸客濯清招隠流宴回銀燭夜行度玉闗秋勝處千塲¶
醉勞生萬事浮主公多雅故思去共仙舟¶
　　遊南内九龍宫　　　　　　　蘇舜欽¶
昔帝龍驤後因池大此宫簫笳疊終日旌仗展無窮繪¶
塑神靈集飛潛爪甲雄隂軒常隠霧暗堵亦含風巨盜¶
來移國天王遽避戎倉皇狩巴蜀倐忽陷河潼閣殿回¶
<pb:KR2k0050_WYG_097-19b>¶
看逺塵氛乆見䝉歸來故基在不與徃時同叠瓦煙間¶
碧新蕖路下紅波春蕩初月沙晚發悲鴻世變今無復¶
人愁杳莫終樹穿瑤甃裂碑碎玉樓空九曲皆遺石諸¶
王祗斷蓬興亡何足問一一夕陽中¶
　　洋州　　　　　　　　　　　　蔡交¶
武定新雄閫豐寧舊奥墟地兼秦蜀美川㑹漢洋紆翠¶
壘環封嶺清流躍冶渠安知下斜(音/邪)谷(音/浴)别得上華胥¶
乾酒香村落生金富里閭晴軒迎螮蝀夜管送蟾蜍啼¶
<pb:KR2k0050_WYG_097-20a>¶
鳥絃幽塢芳花繡碧墟路飛游女葢巷曳隠人裾陸㑹¶
尋穿石江遨掲聚魚繳將藤解坼耗用榖驅除雙竹溪¶
翁杖柔芎壩户蔬鎮留仙壻恨巖邃佛人居照市成都¶
錦盈庠闕里書採茶驚雉鷓䕶橘□㣝徂俗洽庭無頌¶
年豐廥有儲大資州將懶藐與世賢疏綂總村何有甘¶
酣分已餘正宜心自怍更欲位誰如未執歸田耒猶乗¶
集事車好於閑靜處積漸學樵漁¶
　　自磻溪往陽平憩於麻田青峰寺之下院翠麓¶
<pb:KR2k0050_WYG_097-20b>¶
　　　亭　　　　　　　　　　　　蘇軾¶
不到峰前寺空來渭上村北亭聊可喜修徑豈辭捫谷¶
映朱欄秀山含古木尊路窮驚石斷林缺見河奔馬困¶
思青草僧留薦晚飱我来秋日午旱久石牀温安得雲¶
如葢能令雨瀉盆共看山下稻凉葉晚翻翻¶
　　太華　　　　　　　　　　　　徐積¶
怪怪不可狀誰云仭五千直侵黄道側高傍白榆偏秀¶
氣還秦甸濃嵐滴渭川掌高長託日漢狹半含巔夜響¶
<pb:KR2k0050_WYG_097-21a>¶
金丹杵秋香玉井蓮排虚摧勁翮横鋭決浮烟隠豹文¶
章異孤松節操堅渴虹麄飲澗饑虎瘦吞泉磴道竒¶
花合杉株古蔓纒羣材皆挺特餘壤可陶甄義獸期臻¶
萃妖狐困墜顛二闗資控扼萬里却腥羶直勢南衝斗¶
雄姿北闞燕波濤清大海風雨到窮邊鎮壓地常静磨¶
礱天更圓他山皆俯視何為可齊肩¶
　　題輞川圖　　　　　　　　(元/)貢師泰¶
開圖縦竒觀江山鬱相繆兩垞矗岧岧重湖𣺌滺滺邃¶
<pb:KR2k0050_WYG_097-21b>¶
宇抗䟽巔危亭俯圓流春塢辛夷發夏陌高槐稠竹館¶
翠隂晚茰沜紅實秋逺墅漆未割近園椒欲收驚鳥避¶
溪泉野鹿逐巖幽日莫川上歸凉颷蕩孤舟靄靄雲氣¶
合漠漠烟光浮顧思天寶初綱紀壊不修霓裳按妖拍¶
鼙鼓起奸謀豈無匡濟術乃為閑曠留菱歌自來徃巴¶
辭更倡酬遂令摹冩間意度猶可求乾坤多變態江海¶
生暮愁白鷗飛不去千載空悠悠¶
　　華山　　　　　　　　　　(明/)李夢陽¶
<pb:KR2k0050_WYG_097-22a>¶
有嶽雄西土三峰挿渭川省方朝白帝分野障金天逖¶
矣威靈赫遐哉秩望䖍百王開寶籙七聖演瑤編綺殿¶
丹青列文窗俎豆聨風雲蒸大壑日月避層巒鸞舉天¶
維闢鰲呿地軸旋岩巒莽翕水嶺嶂列綿翻巖掛仙人¶
掌蘿飛玉女泉霞飛夕的皪錦繡曉相鮮葛藟搖金壁¶
芝苓冒紫烟石膏滲復結鍾乳滴猶懸右壓秦闗壯南¶
包漢鄧偏徒追散馬日&KR0225;憶祖龍年箭栝通神户雲臺¶
秘妙筌豈惟棲鳳侶亦以遯鴻賢方士騎茅狗官人採¶
<pb:KR2k0050_WYG_097-22b>¶
石蓮搴帷瞻窈窕拄笏悵攀縁隂井遐雷馭陽崖起電¶
鞭&KR0147;遊凌絶頂不為學神仙¶
　　渡涇渭　　　　　　　　　　何景明¶
北回亂涇渭東眺極澄瀛落日兩蕩潏遙天雙帶縈波¶
流互明滅岸坼屢崩驚隔樹望迴合分濤揚濁清堰渠¶
饒上壤形勢迥西京漕挽通秦世津梁跨漢城湮沈九¶
州㑹雄壯八川名空挹入河志復含浮海情風沙滿世¶
路雲浪渺江程鵲去星源逺鯨翻霧島輕片㠶倘可借¶
<pb:KR2k0050_WYG_097-23a>¶
萬里自兹行¶
　　牛頭寺　　　　　　　　　　張治道¶
梵宇香山下王城定水隈仙輪隨日轉塔洞拂天開聽¶
法神龍謁叅禪怖鴿來慈風吹寶鐸花雨滴青臺覺路¶
分金界迷津渡酒杯高僧千載去錫杖幾時迴¶
　　香積寺　　　　　　　　　　王鶴¶
古塔依蕭寺長川抱潏河林深青靄洽地僻白雲多春¶
意催花鳥幽情寄薜蘿探竒得勝境税駕自巖阿郊夕¶
<pb:KR2k0050_WYG_097-23b>¶
牛羊下村歸漁牧歌佛光天上轉僧影月中過問法馴¶
山鬼裁詩敵睡魔三千空世界到處是行窩¶
　　甲戌初冬同萬堅之餉部行邊觀紅石峽盧副帥¶
　　　置酒山堂即事　　　　　　錢天錫¶
弭葢期荒徼彎弧跨錦韀嵗時分大閲部曲領中堅馬¶
度駞峰外人行鴈塞邊水鳴山寂寂河亂石濺濺削壁¶
皆銜赤嵌空各鬭妍荒城曽易馬列障可屯田入峽濤¶
彌怒縁谿草尚芉河山嚴北戒風景異西偏石磴臨烟¶
<pb:KR2k0050_WYG_097-24a>¶
渚雲窗啟梵筵漢臣頻出塞戎騎未消煙起舞風生谷¶
酣歌月映川甲兵湏洗盡片石即燕然¶
　　棧道感懐　　　　　　　　　胡汝霖¶
長劍嗟何倚焦桐悵獨攜十年錦橋柱萬里浣花溪浪¶
跡違鳷鵲霜天入寶雞益門紆碧澗秦嶺折丹梯仄徑¶
堅氷合危橋怪石擠雲林深不測魍魎自應迷行李誰¶
東道空囊挾病奚庸疎虚努力薄劣走塗泥失路須存¶
馬抨弓忍射麋流離紛老稚凍餓輟耕犂死結鶉衣短¶
<pb:KR2k0050_WYG_097-24b>¶
生餘垢面黧有心摧舊血無淚續新啼日氣千山暗風¶
聲萬壑凄側身思漢輔何計拯周黎目極江湖濶心懸¶
雨露低職司俱惙惙容好暇提提野戍曽烽燧郵亭縶¶
馬蹄倩人給薪水徒歩劇攀躋綰綬愁多緒彈冠汗浹¶
題那堪筋力盡且畏簡書稽流水能相送停雲似欲徯¶
高歌生感激佇立重酸悽安得陽春布堪投谷口棲比¶
鄰安服食出入混東西¶
　　登五臺山絶頂詩　　　　　　李汝蘭¶
<pb:KR2k0050_WYG_097-25a>¶
終南有勝跡今日始攀登福地超三界天門上九層峰¶
巒紛錯列樓觀儼飛騰陽谷千年樹隂崖六月氷空花¶
晴墮雨野火晝燃燈坐石塵心息臨流爽氣澄鄉闗時¶
一望身世杳難憑¶
　　丙吉塚　　　　　　　　　　　馬元善¶
高爵侈崇隆裒然獨異公牛耕識相度羊牧歎童䝉此¶
日君臣塟當年嬰杵功悠悠滻水沜膴膴杜陵東露草¶
初藏兎斜陽晚咽鴻夷封鳴退讓偃垤憶卑躬蕪沒纍¶
<pb:KR2k0050_WYG_097-25b>¶
纍者芳名誰與同¶
　　初夏過渼陂　　　　　　　　王九臯¶
渼陂真勝地海内此竒觀水漾烟波冷堂開空翠寒終¶
南横黛色紫閣拱朱欄隴麥輕花落池荷小葉團潛虯¶
翻錦浪鮮鯉躍金盤沽酒傾囊去題詩待墨乾天涯逢¶
樂處官况倚能寛¶
　　送吳門李仲木出守寧羌　　(本朝/)呉偉業¶
君到南山去興元驛路長孤城當沮口舊俗問華陽稻¶
<pb:KR2k0050_WYG_097-26a>¶
近磻溪種魚従丙穴甞殘兵白馬戍廢塢赤亭羌鐵鎖¶
穿天上金牛立道傍隗囂宫尚在諸葛壘應荒徃事英¶
雄恨新愁旅客裝七盤遮駱谷十口隔陳倉黒水分榆¶
柳青泥老鷫鸘不堪巴女曲尚賽武都王¶
　　得雒南家信　　　　　　　　徐徵麟¶
長途分鞅掌薄宦信迍邅芍藥開時别芙蓉弄色妍白¶
雲迷逺望黄耳怯言還獨立溪干月俄看京口船蒼頭¶
紅笠子黒衛碧鞍韉訊問羣兒噪郵鴻幾幅聨平安書¶
<pb:KR2k0050_WYG_097-26b>¶
大意艱苦述終篇虢畧王畿峙唐宫帝業綿雄闗遙綴¶
目間道側容肩西嶽碑攢㦸南山谷覆綖猙獰牛鬼踞¶
盤互犬牙纒有路皆穿石無峰不挿天馬瘏秦嶺上鹿¶
走洛河邊㕔事塵封鼓城樓蘚剥磚到門呼𨽻出宿堞¶
聽烽傳孤障離羣鴈遺民縮項鯿征徭虚板屋牒訴束¶
蒲鞭小市常驅虎荒郊未獻&KR1807;團團昏夕霧落落數晨¶
烟戎俗誠多陋山村更可憐胡桃勻麥飯索葦疊寒氊¶
杗桷依陶穴皮毛購木棉祗聞榛莽莽罕覩帛戔戔獸¶
<pb:KR2k0050_WYG_097-27a>¶
鋌一之甚鱗圖十不全吾稽上洛郡乃在長安偏夏后¶
藏書日商君卜邑年神書呈緑字地寶括丹鉛節鎮三¶
荆重峪闗二陜連先生名紀皓刺史策褒泉勝國嚴山¶
禁純皇靖冦祅千斤俘執馘四縣户分編篳路詳經始¶
篁谿乆晏然太平方未逺風物竞何懸攷古蹟埋㓕詢¶
人語涕漣中涓搜礦後么黨揭竿前旱魃頻為虐兵戈¶
繼益煎赤眉同聚蟻白骨比僵鱣巢讓軍營密氐羌國¶
號專丁男驚配伍婦稚賀登仙烈熖悲焦䑕摩雲詫老¶
<pb:KR2k0050_WYG_097-27b>¶
鸇非徒殷渭水從爾仆幽燕故里豺狼卧移家狐兎眠¶
至今繁盜賊救此賴仙賢舍弟方朝氣居官習舊篇下¶
僚甄利品僻壤近亷川淳靜思龔遂威靈屈董宣飛文¶
銷叛壘積甲受降牋壯士歸轅幕傖夫度陌阡共迎張¶
奭笑莫奮李陽拳賣劍追犁犢誅茆繕□枅居人爭入¶
聚逋賦請新蠲坐看花將滿何嗟草不元菜根長嚼過¶
轡勒好持堅庭訓原如是詢謀愈慎旃嘯猿當苑鶴馴¶
雉狎霄鳶慚慣高山騎相宜晚稻田折腰毋鬱鬱豐羽¶
<pb:KR2k0050_WYG_097-28a>¶
自翩翩雲錦觀初製鹽梅試小鮮當時疑捧檄此後慶¶
鳴絃常念倚閭望殷勤遣僕旋¶
　　王端毅公祠(有序/)　　　　　　魏裔介¶
　　太師端毅王公祠在三原額曰彰徳載在祀典垂¶
　　二百餘年今户部尚書諱𢎞祚其六世孫也追維¶
　　前烈愾然霜露載庀新材式還舊觀裔介雖未獲¶
　　駿奔祠下而顒聞盛美竊載拜稽首而系之以詩¶
閥閲瑯琊盛山川華嶽摽偉人欣輩出駿烈翊先朝勲¶
<pb:KR2k0050_WYG_097-28b>¶
業三楊並儀型百代昭澄清金鏡湛獻納玉衡調正氣¶
參元化餘威格有苖洞蠻傳繪像呉楚遍歌謠賜杖恩¶
方渥懸車徳益劭上尊宣内勅祖帳動羣僚綸綍驚看¶
數楩楠豈易撓潞公鶴髪秀令子鳯毛超孝廟垂裳乆¶
康僖秉軸遙名齊楊伯起度越李文饒畢命仍居洛臯¶
謨獨佐堯家聲山共斗經術梓同喬祠宇宸章煥裳衣¶
衮繡飄邦人嚴伏臘牧豎戒薪樵籩豆形逾古春秋世¶
不祧桑田戎馬後柏寢畫蟲凋榱桷霜中圮松杉雨半¶
<pb:KR2k0050_WYG_097-29a>¶
搖文孫工學冶天路坐鳴鑣共羡層城鳳重光六葉貂¶
持籌咨㑹計曵履聽簫韶魏笏藏新笥王槐發逺條掃¶
除因邑宰輪奐及齋寮壯觀歌丹艧豐碑倚絳霄曽元¶
森在列頒白醉相邀遺澤留冠劍明馨有桂椒送尸風¶
謖謖薦璧露蕭蕭傅説星猶燦巫咸賦可招寄言憑軾¶
者佳氣正岧嶤¶
　　終南春望　　　　　　　　　孫爾思¶
岧嶤太乙前登陟俯郊埏樹接三條合花圍萬户妍樓¶
<pb:KR2k0050_WYG_097-29b>¶
臺遙&KR0717;矗冠葢數周旋西挹金莖露東瞻玉井蓮潨流¶
方隠見複岫自欹偏羽色分林麓苔痕界瀑泉翠微輕¶
若畫白閣迥如烟屐發看山興樽同結社禪逶迤臨凈¶
土幽勝得諸天馴鹿尋谿卧歸樵逐徑穿鐘鳴方寂若¶
梵響復幽然世在羲皇上人非魏晉年拂雲搴暮荈倚¶
磴列清筵高咏垂金石閒情逺市𨞬留侯思辟榖莊叟¶
欲忘筌此際探幽者應疑物外仙¶
　　卜卦臺賦得卦名(有序/)　　　　張金度¶
<pb:KR2k0050_WYG_097-30a>¶
　　臺在邠州古過澗之濵顯應院内土阜焉而已傳¶
　　是苖光義為宋藝祖卜處石虎石柱猶存門前老¶
　　樹游童野女羣炙之¶
觀水涇河口隨波過澗旁苔衣䝉石虎田鼓震空王寺¶
僻雲恒宿苔荒山益蒼老松剥未盡古栢損無傷履跡¶
坪前草乾興寨上霜漸看春欲入暌望日初長氷解凌¶
隂壑花臨眉夀堂時豐閭井舊令節黍離香旅次苖光¶
義師中㸃檢郎亨屯一以卜交泰豈尋常萃廟謀何逺¶
<pb:KR2k0050_WYG_097-30b>¶
升歌樂未央當年定鼎後可似此咸陽¶
　　謁白帝祠　　　　　　　　　王又旦¶
探幽凌絶境謁帝陟層巔赤日巖中出清流樹杪懸文¶
窗陳俎豆繡栱錯風烟大勢吞商洛低峰走澗𤄊天迴¶
星作井帝用石為蓮成物功居兊司方位近乾吾生悲¶
濩落弱質仰陶甄荷□生涯細攤書嵗月遷一燈愁卧¶
閣五犗守空筌乗屩臨無地排雲欲問天威雲紛窈杳¶
風雨莽回旋徙倚山庭下蒼茫夜未眼¶
<pb:KR2k0050_WYG_097-31a>¶
　　遊太湖洞(唐孫思邈先生/舊隐在耀州)　　　　許孫荃¶
古洞春雲靄空山遯跡深高風齊顯晦大隠閲升沈真¶
氣浮霞頂方書滿石林居然仁者術宛彼上皇心洗藥¶
池仍在燒丹竈可尋穴依琪樹迥碑峙渌蘿隂有客身¶
如寄終年病苦侵青山連故里白髪戀華簪顧已慚疲¶
□憑誰下砭鍼神仙不可接悵望夕陽岑¶
　　棧道詠古　　　　　　　　　吕履恒¶
棧閣勢嶐嵸蛇盤復鳥櫳星躔井鬼近襟帶蜀秦雄鳳¶
<pb:KR2k0050_WYG_097-31b>¶
嶺雲霄上龍江天地中石門雲積黒砯岸日窺紅蘿屋¶
暗含雨松巖迥過風野花香莫辨山菜味堪充薄暮交¶
𤠔狖髙秋滯鴈鴻峰横疑徑絶泉響忽橋通明滅看方¶
眩砰渹聽若聾村扉來乳贙城市入沙蟲度索愁行旅¶
贏糧累僕僮王尊回叱馭阮籍泣途窮地脉銷今古天¶
心背始終陳倉歸鳥雀斜谷守羆熊荒戍沿唐驛殘碑¶
紀漢功三分舊雞肋百穴總蠶叢割據何年事風雲此¶
地空烟含張魯舍臺沒隗囂宫大散闗猶北嘉陵水自¶
<pb:KR2k0050_WYG_097-32a>¶
東子真谷口在幽意與誰同¶
　　贈華州鄭大夫　　　　　　　(唐/)王建¶
此宫出入鳳池頭通化門前第一州少華山雲當驛起¶
小敷溪水入城流空閑地内人初滿詞訟碑前草漸稠¶
報狀拆開知足雨赦書宣過喜無囚自來不説雙旌貴¶
恐替長教百姓愁公退晚凉無一事歩行攜客上南樓¶
　　洋州　　　　　　　　　　　(宋/)韓億¶
梁州隣左古洋川氣候融融别是天地僻過冬希見鴈¶
<pb:KR2k0050_WYG_097-32b>¶
箐深初夏已聞蟬鄉風與蜀微相似驛路牽秦舊接連¶
駱谷轉山圍境内漢江奔浪繞城邊展開步障繁花地¶
畫出棋枰早稻田逺寺徑危攅迸筍後園池冷軟飛泉¶
秋深滿院芭蕉雨晚色臨軒薜荔烟南浦採蒲當凛冽¶
西溪踏石向暄妍夕陽道觀鳴鐘鼓夜月人家奏管絃¶
楊柳影中沽酒市芰荷香裏釣魚船珍禽聽乆名難辨¶
新菓甞餘味更全野渡潮平分淺瀨羣樓雲散露高巔¶
喧闐鼓吹迎神社狼藉杯盤送客筵慈竹青筠霜鬬□¶
<pb:KR2k0050_WYG_097-33a>¶
海棠堆艶火爭燃蒼崖險峻應藏虎碧洞隂深恐隠仙¶
妓女從遊持翠葢士流尋勝擘香箋戚姬廟宇青蕪沒¶
和相詩碑緑蘚沿三縣俗淳宜靜理兩衙事簡可閒眠¶
紛華度嵗他鄉外幽趣終朝在眼前不為近頒明詔下¶
及𤓰情愿滿三年¶
　　鳯州　　　　　　　　　　　汪元量¶
鳳州山館有清輝古木扶疎散陸離紅尾錦雞鳴古埭¶
緑頭花鴨蕩幽池荷聲䇿䇿秋來候桂影團團月上時¶
<pb:KR2k0050_WYG_097-33b>¶
病馬嚙荄思故&KR0491;驚烏繞樹宿何枝三分割據人如夢¶
滿目興亡客似癡走筆成詩聊紀實岷峩風土出蹲䲭¶
　　望渭水　　　　　　　　　(北周/)庾信¶
樹似新亭岸沙如龍尾灣猶言吟瞑浦應有落㠶還¶
　　潼闗口號　　　　　　　　　(唐/)𤣥宗¶
河曲回千里闗門限二京所嗟非恃徳設險到天平¶
　　奉和聖製潼闗口號應制　　　　張説¶
天徳平無外闗門東復西不將千里隔何用一九泥¶
<pb:KR2k0050_WYG_097-34a>¶
　　輞川　　　　　　　　　　　　　王維¶
　　余别業在輞川山谷其遊止有孟城㘭華子岡文¶
　　杏館斤竹嶺鹿柴木蘭柴茱萸沜宫槐陌臨湖亭¶
　　南垞欹湖柳浪欒家瀨金屑泉白石灘北垞竹里¶
　　館辛夷塢漆園椒園等與裴迪閑暇各賦絶句云¶
新家孟城口古木餘衰柳來者復為誰空悲昔人有(孟城/㘭)¶
飛鳥去不窮連山復秋色上下華子岡惆悵情何極(華子/岡)¶
文杏栽為梁香茅結為宇不知棟裏雲去作人間雨(文杏/舘)¶
<pb:KR2k0050_WYG_097-34b>¶
檀欒映空曲青翠漾漣漪暗入商山路樵人不可知(斤竹/嶺)¶
空山不見人但聞人語響返景入深林復照青苔上(鹿/柴)¶
秋山斂餘照飛雨逐前侶彩翠時分明夕嵐無處所(木蘭/柴)¶
結實紅且緑復如花更開山中儻留客置此茱萸杯(茱萸/沜)¶
仄徑䕃宫槐幽隂多緑苔譍門但迎掃畏有山僧來(宫槐/陌)¶
輕舸迎上客悠悠湖上來當軒對尊酒四靣芙蓉開(臨湖/亭)¶
輕舟南垞去北垞淼難即隔浦望人家遙遙不相識(南/垞)¶
吹簫臨極浦日暮送夫君湖上一回首青山巻白雲(欹/湖)¶
<pb:KR2k0050_WYG_097-35a>¶
分行接綺樹倒影入清漪不學御溝上春風傷别離(柳/浪)¶
颯颯秋雨中淺淺石溜瀉跳波自相濺白鷺驚復下(欒家/瀨)¶
日飲金屑泉少當千餘嵗翠鳳翊文螭羽節朝玉帝(金屑/泉)¶
清淺白石灘緑蒲向堪把家住水東西浣紗明月下(白石/灘)¶
北垞湖水北雜樹映朱闌逶迤南川水明滅青林端(北/垞)¶
獨坐幽篁裏彈琴復長嘯深林人不知明月來相照(竹里/館)¶
木末芙蓉花山中發紅萼澗户寂無人紛紛開且落(辛夷/塢)¶
古人非傲吏自闕經世務偶寄一微官婆娑數株樹(&KR0238;/園)¶
<pb:KR2k0050_WYG_097-35b>¶
桂尊迎帝子杜若贈佳人椒漿奠瑤席欲下雲中君(椒/園)¶
　　輞川集二十首　　　　　　　　　裴迪¶
結廬古城下時登古城上古城非疇昔今人自來徃(孟城/㘭)¶
落日松風起還家草露晞雲光侵履跡山翠拂人衣(華子/岡)¶
迢迢文杏館躋攀日已屢南嶺與北湖相看復迴顧(文杏/舘)¶
明流紆且直緑篠密復深一徑通山路行歌望舊岑(斤竹/嶺)¶
日夕見寒山便為獨往客不知深林事但有麏麚跡(鹿/柴)¶
蒼蒼落日時鳥聲亂溪水縁谿路轉深幽興何時已(木蘭/柴)¶
<pb:KR2k0050_WYG_097-36a>¶
飄香亂椒桂布葉間檀欒雲日雖迴照森沈猶自寒(茱萸/沜)¶
門前宫槐陌是向欹湖道秋來山雨多落葉無人掃(宫槐/陌)¶
當軒彌滉漾孤月正裴迴谷口猿聲發風傳入户來(臨湖/亭)¶
孤舟信一泊南垞湖水岸落日下崦嵫清波殊淼漫(南/垞)¶
空濶湖水廣青熒天色同艤舟一長嘯四靣來清風(欹/湖)¶
映池同一色逐吹散如絲結隂既得地何謝陶家時(柳/浪)¶
瀨聲喧極浦沿渉向南津汎汎鷗鳬渡時時欲近人(欒家/瀨)¶
縈停澹不流金碧如可拾迎晨含素華獨往事朝汲(金屑/泉)¶
<pb:KR2k0050_WYG_097-36b>¶
跂石復臨水弄波情未極日下川上寒浮雲澹無色(白石/灘)¶
南山北垞下結宇臨欹湖每欲采樵去扁舟出菰蒲(北/垞)¶
來過竹里館日與道相親出入惟山鳥幽深無世人(竹里/舘)¶
緑堤春草合王孫自留翫况有辛夷花色與芙蓉亂(辛夷/塢)¶
好閑早成性果此諧宿諾今日漆園遊還同莊叟樂(漆/園)¶
丹刺罥人衣芳香留過客幸堪調鼎用願君垂采摘(椒/園)¶
　　終南望餘雪　　　　　　　　　　　祖詠¶
終南隂嶺秀積雪浮雲端林表明霽色城中増暮寒¶
<pb:KR2k0050_WYG_097-37a>¶
　　杜陵絶句　　　　　　　　　　李白¶
南登杜陵上北望五陵間秋水明落日流光滅逺山¶
　　題三㑹寺倉頡造字臺　　　　　岑參¶
野寺荒臺晚寒天古木悲空堦有鳥跡猶似造書時¶
　　藍田溪雜詠　　　　　　　　　錢起¶
片霞照仙井泉底桃花紅那知幽石下不與武陵通(石/井)¶
幾轉到青山數重渡流水秦人入雲去知向桃源裏(仙洞/謠)¶
　　敷水驛　　　　　　　　　　　權徳輿¶
<pb:KR2k0050_WYG_097-37b>¶
空見水名敷秦樓昔事無臨風駐征騎聊復捋頿鬚¶
　　隴上行　　　　　　　　　　張仲素¶
行到黄雲隴惟聞羌戍鼙不如山下水猶得任東西¶
　　華下逄楊侍御　　　　　　　　馬戴¶
巨靈掌上月玉女盆中泉柱史息車看孤雲心浩然¶
　　秦闗　　　　　　　　　　　司空圖¶
形勢今雖在荒凉恨不窮虎狼秦國破狐兎漢陵空¶
　　牛頭寺　　　　　　　　　　　前人¶
<pb:KR2k0050_WYG_097-38a>¶
終南最佳處禪誦出青霄羣木澄幽寂踈烟泛泬寥¶
　　題慈恩塔　　　　　　　　　　荆叔¶
漢國山河在秦陵草樹深暮雲千里色無處不傷心¶
　　清凉山(四首/選一)　　　　　　　(宋/)范仲淹¶
金明阻西嶺清涼峙其東延水正中出一郡兩城雄¶
　　華山　　　　　　　　　　　　㓂凖¶
只有天在上更無山與齊舉頭紅日近回首白雲低¶
　　長安春望感懐　　　　　　　　前人¶
<pb:KR2k0050_WYG_097-38b>¶
灞岸春波遠秦川暮雨微凭高正愁絶烟樹更斜暉¶
　　延利渠　　　　　　　　　　司馬光¶
枝分清淺流縦横貫城市還如恩在人利澤無窮既¶
　　供兵磑(在延安/府城南)　　　　　　　　　前人¶
晨暮響寒泉飛輪駛風轉士飽氣益振輕與先零戰¶
　　華山　　　　　　　　　　(金/)王特起¶
三峰盤地軸一水落天神造化無遺巧丹青總失真¶
　　商山四皓　　　　　　　　(元/)錢惟善¶
<pb:KR2k0050_WYG_097-39a>¶
已剖巴陵橘猶歌商嶺芝避秦非避漢一出繫安危¶
　　過未央宫遺趾　　　　　　　(明/)程誥¶
木落漢宫秋寒蟲苦悲咽君看草色丹猶染淮隂血¶
　　夢遊華山　　　　　　　　　孫一元¶
半空隔風雨萬壑間長松我往探三秀騎龍蓮華峰¶
　　潤徳泉　　　　　　　　　　王九思¶
泉湧出前道滔滔兆嵗豐山前問古老泉上拜周公¶
　　吳嶽　　　　　　　　　　　　前人¶
<pb:KR2k0050_WYG_097-39b>¶
城西三里道門外五峰青雲氣長來往朝朝看畫屏¶
　　長安城南懐古　　　　　　　許宗魯¶
楊柳今無渚芙蓉舊有園請看蒿里地即是樂遊原¶
　　過七盤嶺　　　　　　　　　呉國倫¶
驅馬度層嶺馬鳴知轗軻欲舒千里足其奈七盤何¶
　　召村(在岐山縣/西八里)　　　　　　　　范吉¶
葉落召村暮秋風野寺深甘棠千載樹蔽芾到如今¶
　　武侯琴室　　　　　　　　　范文光¶
<pb:KR2k0050_WYG_097-40a>¶
掃地走司馬此意尚如生遂令一撃節輒作七弦聲¶
　　望華　　　　　　　　　(本朝/)白乃貞¶
誰以開天手䜿兹一片石芙蓉秀頂門萬古挿空碧¶
　　太史祠隔河望孤山　　　　　　王又旦¶
絶巘連雲出秋風隔水多韓原中缺處山翠壓黄河¶
　　渭川懐古　　　　　　　　　許孫荃¶
西風殘照急渭水奔東流不見持竿叟烟深古渡頭¶
　　豐原　　　　　　　　　　　王士禎¶
<pb:KR2k0050_WYG_097-40b>¶
豐原高不極原上行人度秋晴渭川望遙見藍田樹¶
　　六言詩(三首/選一)　　　　　　　　(漢/)孔融¶
郭李分爭為非遷都長安思歸瞻望闗東可哀夢想曹¶
公歸來¶
　　過九成宫舊址二首　　　　　(宋/)游師雄¶
今古市朝已變隋唐樓殿成空惟有山頭明月夜來猶¶
照荒宫¶
不見六龍駐蹕空餘五栝隂森當日宫前流水潺湲直¶
<pb:KR2k0050_WYG_097-41a>¶
到如今¶
　　過蒲城馬上二首(選/一)　　　　　(金/)震仲澤¶
空有滿衣塵土曽無葢世功名忽認青山影裏有人卧¶
月眠雲¶
　　七盤山　　　　　　　　　　(明/)張錬¶
昔聞商嶺秦嶺今過六盤七盤古木啼猿裊裊荒祠夜¶
雪漫漫¶
　　觀巖下花栁(三首/選一)　　　　　　　康海¶
<pb:KR2k0050_WYG_097-41b>¶
水際碧山如畫原頭輕靄霏烟繡草平連漢苑繁花逺¶
接秦川¶
　　渡渭　　　　　　　　　　　　前人¶
馬家渡口浮渭烟波一望無涯雲外小舟迴棹泥中野¶
老停車¶
　　藍橋道中　　　　　　　　　李本固¶
鬱鬱蒼松翠栢磷磷白石丹砂玉杵元霜何處洞門深¶
鎖烟霞¶
<pb:KR2k0050_WYG_097-42a>¶
不盡青山緑水都來鳥語花香攬轡藍橋幽處渾忘身¶
在他鄉¶
　　望終南太華有懐　　　　(本朝/)許孫荃¶
紫閣烟迷白閣千峰雲擁三峰此際風前短笛何時杖¶
底疎鐘¶
　　奉和聖製幸韋嗣立山莊應制　　(唐/)李嶠¶
萬騎千官擁帝車八龍三馬訪仙家鳳凰原上開青壁¶
鸚鵡杯中美紫霞¶
<pb:KR2k0050_WYG_097-42b>¶
　　上巳日袚褉渭濵應制　　　　　韋嗣立¶
乗春袚褉逐風光扈䠋陪鑾渭渚傍還笑當時水濵老¶
衰年八十待文王¶
　　前題　　　　　　　　　　　沈佺期¶
寶馬香車清渭濵紅桃碧柳褉堂春皇情尚憶垂竿佐¶
天祚(一作/瑞)先呈捧劍人¶
　　送新安張明府歸秦中　　　　孟浩然¶
試登秦嶺(一作/望)望秦川遙憶青門春可憐仲月送君従¶
<pb:KR2k0050_WYG_097-43a>¶
此去𤓰時須及邵平田¶
　　題觀樓　　　　　　　　　　　岑參¶
荒樓荒井閉空山闗令乗雲去不還羽葢霓旌何處在¶
空餘藥臼在人間¶
　　度隴思家　　　　　　　　　　前人¶
西向輪臺萬里餘也知鄉信日應疎隴山鸚鵡能言語¶
為報家人數寄書¶
　　過驪山　　　　　　　　　　　竇鞏¶
<pb:KR2k0050_WYG_097-43b>¶
翠輦紅旗去不回蒼蒼宫樹鎖青苔有人説得當時事¶
曽見長生玉殿開¶
　　曲江春望　　　　　　　　　　盧綸¶
菖蒲翻葉柳交枝暗上蓮舟鳥不知更上荷花最深處¶
玉樓金殿影參差¶
　　華清宫　　　　　　　　　　　前人¶
水氣朦朧暖畫梁一回開殿滿山香宫娃幾許輕歌舞¶
白首翻令憶建章¶
<pb:KR2k0050_WYG_097-44a>¶
　　雪二首　　　　　　　　　　司空曙¶
樂遊春苑望鵞毛宫殿如星樹似毫漫漫一川横渭水¶
太陽初出五陵高¶
　　題嘉陵驛　　　　　　　　　武元衡¶
悠悠風斾繞山川山驛空濛雨似烟路半嘉陵頭已白¶
蜀門西上更青天¶
　　石甕寺(在驪/山)　　　　　　　　權徳輿¶
石甕靈泉勝寶井汲人迴挂青絲綆厨烟半逐白雲飛¶
<pb:KR2k0050_WYG_097-44b>¶
當畫老僧來灌頂¶
　　遊太平公主山莊　　　　　　　韓愈¶
公主當年欲占春故將臺榭壓城闉欲知前面花多少¶
直到南山不屬人¶
　　次潼闗先寄張十二閣老使君(張/賈)　前人¶
荆山已去華山來日出潼闗四扇開刺史莫辭迎候逺¶
相公親破蔡州迴¶
　　漢苑竹　　　　　　　　　　　王涯¶
<pb:KR2k0050_WYG_097-45a>¶
二月春風遍柳條九天仙樂奏雲韶蓬萊殿後花如錦¶
紫閣堦前雪未消¶
　　題秦嶺　　　　　　　　　　歐陽詹¶
南下斯須隔帝鄉北行一歩掩南方悠悠烟景兩邊意¶
蜀客秦人各斷腸¶
　　自南山却赴京師石臼嶺頭即事寄嚴僕射¶
　　　　　　　　　　　　　　　　前人¶
鳥企蛇蟠地半天下窺千仭到浮烟因高囬望沾恩處¶
<pb:KR2k0050_WYG_097-45b>¶
認得梁州落日邊¶
　　華清宫　　　　　　　　　　　張籍¶
温泉流入漢離宫宫樹行行浴殿空武帝舊時人欲盡¶
青山空閉御墻中¶
　　馬嵬　　　　　　　　　　　　賈島¶
長川幾處樹青青孤驛危樓對翠屏一自上皇惆悵後¶
至今來徃馬蹄腥¶
　　白侍郎洞(在鎮/安)　　　　　　　　前人¶
<pb:KR2k0050_WYG_097-46a>¶
一山未盡一山迎百里都無半里平宜是老僧遙指處¶
只堪圖畫不堪行¶
　　奉誠園(馬司徒/舊宅)　　　　　　　　元稹¶
蕭相深誠奉至尊舊居求作奉誠園秋來古巷無人掃¶
樹滿空墻閉㦸門¶
　　長樂坡送人賦得愁字　　　　白居易¶
行人南北分征路流水東西接御溝終日坡前恨離别¶
謾名長樂是長愁¶
<pb:KR2k0050_WYG_097-46b>¶
　　羅敷水　　　　　　　　　　　前人¶
野店東頭花落處一條流水號羅敷芳魂艷骨知何處¶
春草茫茫墓亦無¶
　　曲江池上　　　　　　　　　雍裕之¶
殷勤春在曲江頭全藉羣仙占勝遊何必三山待鸞鶴¶
年年此地是瀛洲¶
　　責商山四皓　　　　　　　　　蔡京¶
秦末家家思逐鹿商山四皓獨忘機如何鬚髪霜相似¶
<pb:KR2k0050_WYG_097-47a>¶
更出深山定是非¶
　　再宿武闗　　　　　　　　　　李渉¶
逺别秦城萬里遊亂山高下出商州闗門不鎖寒溪水¶
一夜潺湲送客愁¶
　　出藍田闗寄董使君　　　　　　陸暢¶
萬里烟蘿錦帳間雲迎水送度藍闗七盤九折難行處¶
盡是龔黄界外仙¶
　　過華清宫(三首/選一)　　　　　　　　杜牧¶
<pb:KR2k0050_WYG_097-47b>¶
長安回望繡成堆山頂千門次第開一騎紅塵妃子笑¶
無人知是荔枝來¶
　　晚秋潼闗西門作　　　　　　　張祜¶
日落寒郊煙物清古槐隂黒少人行闗門西去華山色¶
秦地東來河水聲¶
　　渭城曲　　　　　　　　　　　王維¶
渭城朝雨浥輕塵客舍青青柳色新勸君更進一杯酒¶
西出陽闗無故人¶
<pb:KR2k0050_WYG_097-48a>¶
　　華清宫(四首/選一)　　　　　　　　　前人¶
紅樹蕭蕭閣半開上皇曽幸此宫來至今風俗驪山下¶
村笛猶吹阿濫堆¶
　　阿䳰湯　　　　　　　　　　　前人¶
日照宫城紅樹芳緑窗燈影在彫梁金輿未到長生殿¶
妃子偷尋阿䳰湯¶
　　華山王母祠　　　　　　　　李商隠¶
蓮華峰下鎖彫梁此去瑤池地共長好為麻姑到東海¶
<pb:KR2k0050_WYG_097-48b>¶
勸栽黄竹莫栽桑¶
　　咸陽　　　　　　　　　　　　前人¶
咸陽宫闕鬱嵯峩六國樓臺艷綺羅自是當時天帝醉¶
不闗秦地有山河¶
　　嘉陵江　　　　　　　　　　　薛逢¶
備問嘉陵江水湄百川東去爾西之但教清淺源流在¶
天路朝宗㑹有期¶
　　冷日過驪山　　　　　　　　　趙嘏¶
<pb:KR2k0050_WYG_097-49a>¶
冷日微烟渭水愁翠華宫樹不勝秋霓裳一曲千門鎖¶
白盡梨園弟子頭¶
　　馬嵬坡　　　　　　　　　　　鄭畋¶
肅宗回馬楊妃死雲雨雖亡日月新終是聖明天子事¶
景陽宫井又何人¶
　　駱谷曉望　　　　　　　　　　韓琮¶
秦川如畫柳如絲去國還家一望時公子王孫莫來好¶
嶺花多是斷腸枝¶
<pb:KR2k0050_WYG_097-49b>¶
　　華清宫(三首/選一)　　　　　　　　　崔櫓¶
門横金鎖悄無人落日秋聲渭水濵紅日下山寒寂寂¶
濕雲如夢雨如塵¶
　　退朝望終南　　　　　　　　　李拯¶
紫宸朝罷綴鵷鸞丹鳳樓前駐馬看惟有終南山色在¶
晴明依舊滿長安¶
　　紫閣峰　　　　　　　　　　　邵謁¶
壯國山河倚空碧迴拔煙霞侵太白緑崖下視千萬尋¶
<pb:KR2k0050_WYG_097-50a>¶
青天只據百餘尺¶
　　湯泉　　　　　　　　　　　陸龜䝉¶
暖殿流湯數十間玉渠香細浪回環上皇初解雲衣浴¶
珠櫂時敲琴瑟山¶
　　青門　　　　　　　　　　　　胡曽¶
漢皇提劍滅咸秦亡國諸侯盡是臣惟有東陵守高節¶
青門甘作種𤓰人¶
　　温泉　　　　　　　　　　　羅鄴¶
<pb:KR2k0050_WYG_097-50b>¶
一條春水潄莓苔幾繞元宗浴殿回此水貴妃曽照影¶
不堪流入舊宫來¶
　　焚書坑　　　　　　　　　　　羅隠¶
千載遺踪一窖塵路旁耕者亦傷神祖龍筭事渾乖角¶
將謂詩書活得人¶
　　仙掌　　　　　　　　　　　　前人¶
掌前流水駐無塵掌下軒車日日新謾向山頭高舉手¶
何曽招得路行人¶
<pb:KR2k0050_WYG_097-51a>¶
　　曲江春望　　　　　　　　　唐彦謙¶
杏艷桃光奪晚霞樂遊無廟有年華漢朝冠葢皆陵墓¶
十里宜春漢苑花¶
　　驪山　　　　　　　　　　　　李洞¶
春日遲遲春草緑野棠開盡飄香玉繡嶺宫前鶴髪翁¶
猶唱開元太平曲¶
　　灞上　　　　　　　　　　　紇干著¶
鳴鞭晚日禁城東渭水晴烟灞岸風都傍柳隂回首望¶
<pb:KR2k0050_WYG_097-51b>¶
春天樓閣五雲中¶
　　無定河　　　　　　　　　　陳祐¶
無定河邊暮笛聲赫連臺畔旅人情函闗歸路千餘里¶
一夕秋風白髪生¶
　　題鄜州相思鋪　　　　　　　令狐楚¶
誰把相思號此河塞垣車馬往來多只因自古征人淚¶
灑向空川作逝波¶
　　聞种山人表謝急徵不赴(二首/選一)　　王禹偁¶
<pb:KR2k0050_WYG_097-52a>¶
表讓皇家買酒錢(上令京兆府賜山/人酒錢讓而不受)醉鄉歸去更陶然¶
吾君若問徵君意自有東臯種黍田¶
　　别丹水　　　　　　　　　　　前人¶
曽經爛漫濯吾纓忍别潺湲月夜聲便入紅塵染詩思¶
吟魂猶合數年清¶
　　温泉　　　　　　　　　　　　王素¶
妃子當時已塵土華清今日盡荒凉後人不管唐成敗¶
猶自嚴扄道御湯¶
<pb:KR2k0050_WYG_097-52b>¶
　　御愛山　　　　　　　　　　　前人¶
當日䝉塵歴險難得逢蒼翠喜開顔吾皇高拱巖廊下¶
只愛生靈不愛山¶
　　過華山懐白雲陳先生　　　　　　張詠¶
性愚不肯林泉住强要清流擬致君今日星馳劍南去¶
回頭慚愧華山雲¶
　　過青泥嶺　　　　　　　　　　余靖¶
老杜休誇蜀道難我聞天險不同山青泥嶺上青雲路¶
<pb:KR2k0050_WYG_097-53a>¶
二十年來七往還¶
　　雲臺觀　　　　　　　　　　韓琦¶
仙掌峰前羽客家玉虚宫殿倚雲霞最高頂上誰曽到¶
得見蓮開十丈花¶
　　戯題仙掌　　　　　　　　　前人¶
三峰晴曉碧相挨仙掌分明出霧開莫向巍峩&KR0247;高手¶
也曾先得桂枝來¶
　　麟州　　　　　　　　　　范仲淹¶
<pb:KR2k0050_WYG_097-53b>¶
宣恩來到極西州城下羌山隔一流不見耕桑見烽火¶
願封丞相冨人侯¶
　　眉夀堂勸農　　　　　　　　　前人¶
烹葵剥棗古年豐莫管時殊俗自同太守勸農農勉聽¶
從今再願詠豳風¶
　　過下馬陵　　　　　　　　　蘇舜欽¶
下馬陵頭草色春我來懐古一沾巾陵邊又有纍纍冢¶
應是當年取酒人¶
<pb:KR2k0050_WYG_097-54a>¶
　　南岐州　　　　　　　　　　　邵雍¶
鳳州十二大峰崇峙立嵯峩宇宙中不與巫山高下論¶
敢同四嶽列郡雄¶
　　再登大像閣　　　　　　　　　富弼¶
萬古泥陽舊帝畿苦教行客淚沾衣舊遊水石應牢落¶
落盡餘花猶未歸¶
　　雲際山　　　　　　　　　　　程顥¶
南藥東邊白閣西登臨身共白雲齊上方頂上朝來望¶
<pb:KR2k0050_WYG_097-54b>¶
陡覺羣峰四面低¶
　　天漢臺(和文與可洋州園/池三十首選一)　　　　蘇軾¶
漾水東流舊見經銀河左界上通靈此臺試向天文覔¶
閣道中間第幾星¶
　　聞种諤米脂川大㨗　　　　　　前人¶
聞説將軍取乞銀將軍旗鼓捷如神應知無定河邊柳¶
得共中原雪絮春¶
　　中梁山寺　　　　　　　　　　徐積¶
<pb:KR2k0050_WYG_097-55a>¶
上方梯磴繞巖頭誰説孤高更起樓直望漢江三百里¶
一條如線下洋州¶
　　驪山靈泉觀　　　　　　　　　　李埏¶
山原繚繞水縈紆繡嶺屏風列左隅更上朝元最高處¶
饒君都看渭川圖¶
　　朝元閣　　　　　　　　　　　杜常¶
行盡江南數十程曉風殘月入華清朝元閣上西風急¶
都入長楊作雨聲¶
<pb:KR2k0050_WYG_097-55b>¶
　　過郿縣懐古二首　　　　　　蔣頴叔¶
蜀相揚聲欲取郿闗中形勢已全窺當時不是長星隕¶
席捲中原未可知¶
據險先取五丈原駐兵分闢渭南田諸軍未得全無事¶
天下竒才始信然¶
　　過漢中　　　　　　　　　　　陸游¶
雲棧屏山日月遊馬蹄初喜踏梁州地連秦蜀川原壯¶
水下荆揚日夜遊¶
<pb:KR2k0050_WYG_097-56a>¶
　　馬嵬　　　　　　　　　　　　真山民¶
三郎掩面馬嵬坡生死恩深可奈何瘞土驛旁何足恨¶
潼闗戰處骨埋多¶
　　鳯州歌　　　　　　　　　　汪元量¶
鳳州南去是南岐大散横盤勢更危躍馬紫金河畔路¶
萬枝楊柳撒金絲¶
　　翠微寺　　　　　　　　　(金/)趙秉文¶
南山常愛退之詩未説雲烟潤色之要看山光如潑黛¶
<pb:KR2k0050_WYG_097-56b>¶
更須留待雨晴時¶
南山深鎖翠微宫寺在南山十里東祗怪朝來衫袖濕¶
不知身在翠微中¶
　　過楊太尉墳　　　　　　　　　前人¶
直道從來自不容斷碑千載尚塵封潼闗闗下墳三尺¶
清節高於太華峰¶
　　慈恩寺塔　　　　　　　　　　酈權¶
慈恩石塔半公卿時遇聞人為指名龍虎榜中休着眼¶
<pb:KR2k0050_WYG_097-57a>¶
一篇俚賦誤平生¶
　　過驪山　　　　　　　　　　　陳規¶
豐鎬無由問故基三章只見黍離詩而今多少華清石¶
都與行人刻艷詞¶
　　客有自闗輔來言秦民之東徙者餘數十萬口¶
　　　攜持負戴絡繹山谷間晝餐無糧糒夕休無室¶
　　　廬饑羸暴露濵死無㡬間有為秦聲冩去國之¶
　　　思者余聞之悲不可禁乃為作商歌十章倚其¶
<pb:KR2k0050_WYG_097-57b>¶
　　　聲以紓予懷(十首/選二)¶
折來灞水橋邊栁盡向商於道上栽明年三月花如雪¶
㑹有好風吹汝回¶
行人十步九盤桓叢壑縈迴行路難忽到商顔最髙¶
處一時回首望長安¶
　　驪山(二首/選一)　　　　　　　　　　伊喇霖¶
蒼苔徑滑明珠殿落葉林荒羯鼓樓渭水都來細如綫¶
若為流得許多愁¶
<pb:KR2k0050_WYG_097-58a>¶
　　磻溪　　　　　　　　　　　　李汾¶
封侯輸與曲如鈎冷坐磻溪到白頭老婦厨中莫彈鋏¶
白魚留待躍王舟¶
　　興慶夜月　　　　　　　　　　喬扆¶
花萼樓傾有故基行人空讀火餘碑可憐興慶池邊月¶
曽伴寧王玉笛吹¶
　　四皓　　　　　　　　　　(元/)趙孟頫¶
白髪商顔四老翁紫芝歌罷聽松風半生不與人間事¶
<pb:KR2k0050_WYG_097-58b>¶
亦墮留侯計術中¶
　　鳯鳴崗　　　　　　　　　　仇聖耦¶
和鳴千古詠西周喚起春風遍九州一自岐陽留語後¶
碧梧烟冷不勝秋¶
　　楊妃墓　　　　　　　　　　馬祖常¶
漢廟衣冠照碧燐唐陵翁仲作黄塵馬嵬坡上棠梨樹¶
猶占秦園幾日春¶
　　驪山(二首/選一)　　　　　　　　　　前人¶
<pb:KR2k0050_WYG_097-59a>¶
玉女泉邊翠藻多石池涵影媚宫娥可憐繡嶺啼春鳥¶
猶似梨園弟子歌¶
　　甘泉故宫　　　　　　　　　朱徳潤¶
漢郊五畤答鴻禧草木甘泉夜色移昨日長安道旁過¶
故宫無奈黍離離¶
　　天台山(九成宫/故墟)　　　　　　　董雄飛¶
玉立巉巉止斷崖昔日題此作天台蟠根誰似山頭栝¶
曾見隋唐池館來¶
<pb:KR2k0050_WYG_097-59b>¶
　　過華山　　　　　　　　　　(明/)解縉¶
謫臣西來登華嶽黄河東去一秋毫可憐閒却擎天手¶
萬里雲霄日月高¶
　　奉命訪張三丰到香溪祠　　　　胡濙¶
枝頭小鳥語間闗野逕無人自往還扶杖香溪臨絶壁¶
石橋空聽水潺潺¶
　　送韓汝慶還闗中　　　　　　何景明¶
華嶽雲臺萬里情高秋落日照秦城黄河一線通滄海¶
<pb:KR2k0050_WYG_097-60a>¶
身在仙人掌上行¶
　　漢中歌　　　　　　　　　　　前人¶
漢王昔日定三秦壯士東歸意氣新旌旗暗度陳倉口¶
父老重迎灞水濵¶
　　潼闗　　　　　　　　　　　王廷相¶
天設潼闗金陡城中條華嶽拱西京何時帝劈蒼龍峽¶
放與黄河一線行¶
　　扶風道中(十首/選二)　　　　　　　　康海¶
<pb:KR2k0050_WYG_097-60b>¶
鳳城原是美陽城秦后離宫跡已平細草不知龍輦去¶
城邊日日喚愁生¶
杏林東望望隋陵覆斗巃嵸隠地形香火莫悲陵邑吏¶
河山空倚少微星¶
　　終南篇　　　　　　　　　　王九思¶
經臺西峙五臺東白閣隂森紫閣融郡山羅列重雲外¶
圭峰拱立碧天中¶
　　驪山　　　　　　　　　　　　張原¶
<pb:KR2k0050_WYG_097-61a>¶
烽火空餘百尺臺華清宫殿已成灰兩家失國由妃子¶
落日行人謾自哀¶
　　咸陽懐古　　　　　　　　　　馬理¶
咸陽原上望秦中渭水依然帶故宫指鹿臂鷹人惡説¶
青山惟愛茹芝翁¶
　　下馬陵　　　　　　　　　　　前人¶
三尺孤墳禁苑頭王侯至此下驊騮兒童為問縁何事¶
千載真儒在此坵¶
<pb:KR2k0050_WYG_097-61b>¶
　　闗西雜詠　　　　　　　　　　程誥¶
千年迴磴絶鳴鑾太乙祈靈有漢壇一夜悲風銅柱折¶
仙人垂淚下金盤¶
　　阿房宫　　　　　　　　　　　胡侍¶
六王纔畢鮑魚回赤帝兵從軹道來雲閣曲連三百里¶
野風吹作楚人灰¶
　　西廵曲　　　　　　　　　　　頓鋭¶
飛輪撃水日三千咫尺長安在日邊試向茂陵髙處望¶
<pb:KR2k0050_WYG_097-62a>¶
未央前殿列銅仙¶
　　答寄延綏王中丞慎微　　　　王世貞¶
中丞繡斧下青霄十萬軍聲靜不囂何限五陵春草色¶
莫容戎馬向秦驕¶
　　華嶽雲臺觀(二首/選一)　　　　　　喬世寧¶
太華三峰凌紫烟雲臺猶自隔仙壇卧看虹飲星池水¶
笑指雲間玉井蓮¶
　　孟姜女祠(在同/官縣)　　　　　　　傅振商¶
<pb:KR2k0050_WYG_097-62b>¶
遙瞻絶塞暮雲間萬死尋夫豈望還招得遺魂従舊骸¶
千秋同對女迴山¶
　　前題　　　　　　　　　　　　楊巍¶
列女山頭猶有廟秦人塞上已無城經過莫聽漆河水¶
猶似當年痛哭聲¶
　　太乙峰　　　　　　　　　　　　張錬¶
坐對雲山幾萬重中間秀出玉芙蓉四時鬱鬱浮佳氣¶
知是終南第一峰¶
<pb:KR2k0050_WYG_097-63a>¶
　　蘇武節義臺　　　　　　　　　前人¶
蘇家門館冠當時祗剰荒臺傍水湄欲向耕人尋往事¶
西風吹鴈黍離離¶
　　烟霞洞鄭子貞隐處(在醴泉/縣谷口)　　　趙崡¶
流水柴門曲曲斜青山有洞鎖烟霞野人不識當年事¶
笑道隣無姓鄭家¶
　　隋公泉(在澄/城)　　　　　　　　　路車¶
蹟古隋皇可漫傷清流猶帶粉脂香獨憐一脉甘霖水¶
<pb:KR2k0050_WYG_097-63b>¶
不潤蒼生照曉妝¶
　　潼闗候門　　　　　　　　　　劉璽¶
萬古河山天府雄秦時地利漢時功要知鎖鑰提防處¶
不在晨昏啟閉中¶
　　漢隂灌臺　　　　　　　　(本朝/)尹任¶
郭外臺空徑就荒雨餘草色自芬芳當年假使憑橰桔¶
千載誰傳抱甕鄉¶
　　太史祠晚照　　　　　　　　王又旦¶
<pb:KR2k0050_WYG_097-64a>¶
雲中墮下三重嶺天上流來九折河水面紅霞搖不定¶
晴空一㸃是羲和¶
　　橋陵　　　　　　　　　　　許孫荃¶
黄帝乗龍去不還衣冠留此塟空山仙臺縹緲青霄上¶
古栢森森翠靄間¶
　　沙苑　　　　　　　　　　　　前人¶
百里周垣抱曲堤青青豐草映回谿不知天廏今何處¶
惟見春風長蒺藜¶
<pb:KR2k0050_WYG_097-64b>¶
　　長武孝子灘　　　　　　　　　張緄¶
千古芳名孝子灘峰巒環繞水漫漫行人莫向前村望¶
滿樹烏哺噪影寒¶
　　望見望山(二首/選一)　　　　　　　　王士禎¶
蒲阪南來問釣船風陵塠上隔風烟黄河一曲流千里¶
太華居然落眼前¶
　　雨宿嶽廟萬夀閣　　　　　　　前人¶
松蜕龍鱗不記年驚人老鶴起松巔扶笻未到希夷峽¶
<pb:KR2k0050_WYG_097-65a>¶
先對三峰一夜眠¶
　　驪山懐古(八首/選三)　　　　　　　　前人¶
鸚鵡何年問上皇野棠風折繚絙長銷魂此日朝元閣¶
親試華清第二湯¶
内殿傳呼菊部頭梨園弟子按梁州善才零落龜年老¶
渭水猶明羯鼓樓¶
鳳凰原下鹿槽旁虢國夫人有賜莊無數青山學眉黛¶
當年誰入合歡堂¶
<pb:KR2k0050_WYG_097-65b>¶
　　馬嵬懐古二首　　　　　　　　前人¶
何處長生殿裏秋無情清渭入東流香魂不及黄旛綽¶
猶占驪山土一丘¶
巴山夜雨却歸秦金粟堆邊草不春一種傾城好顔色¶
茂陵終傍李夫人¶
　　華清宫(四首/選二)　　　　　　　　康乃心¶
開元天子幸温泉萬乗旌旗擁渭川一自馬嵬鈴雨後¶
華清清夢杳如年¶
<pb:KR2k0050_WYG_097-66a>¶
按歌臺上新聲歇羯鼓樓邊夕照紅莫向行人頻問古¶
杏花零落舊離宫¶
　　秦莊襄墓　　　　　　　　　　前人¶
莊襄塚並白雲齊眺眎長安萬井低誰指韓生傳古墓¶
教人錯認灞陵西¶
　　楊妃粉　　　　　　　　　　呉呈祥¶
海棠不受鉛華染虢國猶然淡掃眉玉骨已消泉下土¶
後人何事檢黄泥¶
<pb:KR2k0050_WYG_097-66b>¶
　　昆明池　　　　　　　　　　王心敬¶
滄池漭沆古城邊盡道昆明鑿漢年武帝旌旗何處是¶
石鯨空傍月華眼¶
　　晨過咸陽　　　　　　　　　　前人¶
厯盡瀕河嶺幾層秦家城闕杳無徵徒餘纍纍北原上¶
不是唐陵即漢陵¶
　　憶秦娥(樂遊/原)　　　　　　　　(唐/)李白¶
簫聲咽秦娥夢斷秦樓月秦樓月年年柳色灞陵傷别¶
<pb:KR2k0050_WYG_097-67a>¶
　樂遊原上清秋節咸陽古道音塵絶音塵絶西風殘¶
照漢家陵闕¶
　　漁家傲(秋/思)　　　　　　　　　　(宋/)范仲淹¶
塞下秋來風景異衡陽鴈去無留意四面邊聲連角起¶
千障裏長煙落日孤城閉　濁酒一杯家萬里燕然未勒歸¶
無計羌管悠悠霜滿地人不寐將軍白髪征夫淚¶
　　華清引　　　　　　　　　　　　　蘇軾¶
平時十月幸蓮湯玉甃瓊梁五家車馬如水珠璣滿路旁¶
<pb:KR2k0050_WYG_097-67b>¶
　翠華一去掩方牀獨留烟樹蒼蒼至今清夜月依舊¶
過繚墻¶
　　西河(一百四/字三叠)　　　　　　　　　周美成¶
長安道瀟洒西風時起塵埃車馬晚遊行灞陵烟水亂鴉¶
棲鳥夕陽中參差霜樹相倚　到此際愁似葦冷落闗¶
河千里追思唐漢昔繁華斷碣殘記未央宫闕已成灰¶
終南依舊濃翠　對此景無限愁思遶天涯秋蟾如水¶
轉使客情如醉想當時萬古雄名盡作往來人凄凉事¶
<pb:KR2k0050_WYG_097-68a>¶
　　酹江月(秋夕興元使院作/用東坡赤壁韻)　　　　胡世將¶
神州沈陸問誰是一范一韓人物北望長安應不見抛¶
却闗西半壁塞馬晨嘶胡笳夕引贏得頭如雪三秦往¶
事只數漢家三傑　試看百二山河奈君門萬里六師¶
不發(朝議/主和)閫外何人回首處鐵騎千羣都滅(富平/之敗)拜將¶
臺欹懐賢閣杳空指衝冠髪欄杆拍遍獨對中天明月¶
　　朝中措　　　　　　　　　　(金/)密璹¶
襄陽古道灞陵橋詩興與秋高千古風流人物一時多¶
<pb:KR2k0050_WYG_097-68b>¶
少雄豪　霜清玉塞雲飛隴首風落江臯夢到鳳凰臺¶
上山圍故國周遭¶
　　水龍吟(從商帥國器/獵同裕之賦)　　　　　　　王渥¶
短衣匹馬清秋慣射虎南山下西風白水石鯨鱗甲山¶
川圖畫千古神州一時勝事賔僚儒雅快長堤萬弩平¶
岡千騎波濤巻魚龍夜　落日孤城鼓角笑歸來長圍¶
初罷風雲慘淡貔貅得意旌旗閑暇萬里天河更須一¶
洗中原兵馬看櫜鞬嗚咽咸陽道左拜西還駕¶
<pb:KR2k0050_WYG_097-69a>¶
　　驀山溪　　　　　　　　　　張信甫¶
山河百二自古闗中好壯嵗喜功名擁征鞍雕裘繡帽¶
時移事改萍梗落江湖聽楚語厭蠻歌往事知多少¶
蒼顔白髪故里欣重到老馬省曽行也頻嘶冷烟殘照¶
終南山色不改舊時青長安道一回來須信一回老¶
　　望海潮(從軍舟/中作)　　　　　　　　忻元禮¶
地雄河嶽疆分韓晉潼闗高壓秦頭山倚斷霞江吞絶¶
壁野烟縈帶滄洲虎斾擁貔貅看陣雲截岸霜氣横秋¶
<pb:KR2k0050_WYG_097-69b>¶
千雉嚴城五更殘角月如鈎　西風曉入貂裘恨儒冠¶
誤我却羡兠鍪六郡少年三朝老將賀蘭烽火新收天¶
外嶽連樓想斷雲横曉誰繞歸舟剰着黄金換酒羯鼓¶
醉涼州¶
　　風流子(題温/泉)　　　　　　　布薩汝弼¶
三郎年少客風流夢繡嶺蠱瑤環看浴酒發春海棠睡¶
暖笑波生媚荔子漿寒况此際曲江人不見偃月事無¶
端羯鼓數聲打開蜀道霓裳一曲舞破潼闗　馬嵬西¶
<pb:KR2k0050_WYG_097-70a>¶
去路愁來無會處但淚滿闗山賴有紫囊泣進錦襪傳¶
看歎玉笛聲沈樓頭月下金&KR0107;信杳天上人間幾度秋¶
風渭水落葉長安¶
　　玉樓春(送程大尹/鵬述職)　　　　　　(明/)王九思¶
雪峰萬叠長安路禁苑到時冬欲暮功能纔奏尚書聞¶
名姓早從仙桂注　繡衣映日看丰度玉斧飛霜來鄠¶
杜門墻桃李已成隂又見春風吹雨露¶
　　念奴嬌(沙苑/懐古)　　　　　　　　王三省¶
<pb:KR2k0050_WYG_097-70b>¶
黄沙漠漠更何處在坰驌驦廏屋塠阜纍纍尋常有落¶
日牛羊亂牧緑柳縱横黒闥戰處遙想龍蛇逐殘基斷¶
礫倒盡周垣遺築　一望衰草連天荒陂邊鷗鷺驚飛¶
還啄寒日狂風行人迷路衫䄂遮雙目野烟淺水巨魚¶
肯此潛伏¶
　　江城子(登華/山)　　　　　　　(本朝/)張恂¶
朝來爽氣畫圖中石磴窮索垂龍避世何深樓閣挂危¶
峰過得青柯坪以上竒最絶與天通　仙人掌上許誰¶
<pb:KR2k0050_WYG_097-71a>¶
同石脂濃水溶溶回首紅塵千斛縱無容探取驚人詩¶
在否搔首問拍蒼穹¶
　　沁園春(華清/懐古)　　　　　　　　孫爾思¶
欲訪驪山開元遺事華清故宫歎長生殿裏獨留寒月¶
朝元閣上又起西風仙樂無聲龍去盡霜霰依然飛滿¶
空添長恨是花開桃李葉落梧桐　回思唐運方隆正¶
曲奏霓裳猶未終乍漁陽鼙鼓一聲動地白衣紅袖各¶
自西東烏呌延秋鈴鳴棧道驛騎紅塵何處紅空腸斷¶
<pb:KR2k0050_WYG_097-71b>¶
温泉錦浪千古冲瀜¶
　　浣溪沙(春日遊黄/公栁堤)　　　　　　　前人¶
來往朱輪輾畫橋春雲靄靄水迢迢浪花深帶酒帘搖¶
　青帝郊中烟一縷黄公堤上柳千條鶯兒又作殢人¶
嬌¶
　　洞仙歌(題香/溪洞)　　　　　　　　劉應秋¶
壺天不逺松月長如曉發磵騰山覔瑤草見橋梁放鶴¶
洞府流丹歎舊時幾許遊人盡老　殘棋半局爛柯無¶
<pb:KR2k0050_WYG_097-72a>¶
人到誰解得茶杯火棗(相傳鄭太守訪吕仙輟/碁烹茗剥棗以欵之)惟有孤¶
蓬喬木石磴溪流長在也數聲啼鳥任重門臺榭作坵¶
墟憑片片白雲清風自掃¶
　¶
　¶
　¶
　¶
　¶
<pb:KR2k0050_WYG_097-72b>¶
　¶
　¶
　¶
　¶
　¶
　¶
　¶
　陜西通志巻九十七¶
