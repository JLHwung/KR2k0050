# -*- mode: mandoku-view; -*-
#+TITLE: 陝西通志
#+DATE: 2015-08-24 22:42:37.417588
#+PROPERTY: ID KR2k0050
#+PROPERTY: BASEEDITION WYG    
#+PROPERTY: JUAN 卷七十四
<pb:KR2k0050_WYG_074-1a>¶
欽定四庫全書¶
　陜西通志巻七十四¶
　　經籍第一(經類/)　(史類/)¶
　金馬白虎著述之府收拾秦灰諸儒心苦遷固史英¶
　鄭賈經腴掞藻摛華音釋訓詁照灼藜光析為四部¶
　二氏九流典冊圖譜緗帙牙籖彪炳今古毋曰西陲¶
　專尚雄武作經籍志第二十八¶
　經類¶
<pb:KR2k0050_WYG_074-1b>¶
經之𩔖凢十有一曰易類曰書類曰詩類曰禮類曰樂¶
類曰春秋類曰孝經類曰論語類(孟子/附)曰䜟緯類曰經¶
解類曰小學類¶
　(按各史藝文志皆以孟子入子類惟陳氏書/錄及文獻通考始以論孟並入經類今從之)¶
周易二篇(文王繫彖辭/周公繫爻辭)¶
　周文王作卦辭謂之周易周公又作爻辭(隋書經/籍志)卦¶
　辭文王爻辭周公馬融陸績等並同此說(周易/䟽)其卦¶
　本伏羲所畫其辭則文王周公所繫故繫之周以其¶
<pb:KR2k0050_WYG_074-2a>¶
　簡袠重大故分為上下兩篇文王所繫以斷一卦之¶
　吉凶所謂彖辭也周公所繫之辭以斷一爻之吉凶¶
　所謂爻辭也(朱子/本義)¶
周書三十二篇¶
　周文王國號後武王因以為有天下之號書凢三十¶
　二篇(書經/註)周書七十一篇(漢書藝/文志)周史記師古曰周¶
　時誥誓號令也葢孔子所論百篇之餘也今之存者¶
　四十五篇矣(藝文志注逸按此七/十一篇即  周書也)¶
<pb:KR2k0050_WYG_074-2b>¶
周南十一篇召南十四篇¶
　文王徙都於豐而分岐周故地以為周公旦召公奭¶
　之采邑且使周公為政於國中而召公宣布於諸侯¶
　江沱汝漢之間莫不從化至於武王發又遷於鎬遂¶
　克商而有天下武王崩成王誦立周公相之制禮作¶
　樂乃采文王之世民俗之詩被之筦弦以為房中之¶
　樂而又推之以及於鄉黨邦國所以著明先王風俗¶
　之盛而使天下後世之脩身齊家治國平天下者得¶
<pb:KR2k0050_WYG_074-3a>¶
　以取法焉(詩經/朱註)¶
秦風十篇¶
　秦初伯益佐禹治水有功賜姓嬴氏其後中潏居西¶
　戎以保西陲六世孫大駱生成及非子非子事周孝¶
　王養馬汧渭之間孝王封為附庸而邑之秦至宣王¶
　時犬戎㓕成之族宣王遂命非子曾孫秦仲為大夫¶
　誅西戎不克見殺及幽王為西戎犬戎所殺平王東¶
　遷秦仲孫襄公以兵送之王封為諸侯遂有周西都¶
<pb:KR2k0050_WYG_074-3b>¶
　至元孫徳公又徙於雍(詩經/朱註)¶
豳風七篇¶
　公劉修復后稷之業相土地之宜而立國於豳之谷¶
　焉傳至武王遂有天下武王崩成王立年幼不能莅¶
　阼周公旦以冡宰攝政乃述后稷公劉之化作詩一¶
　篇以戒成王謂之豳風而後人又取周公所作及凡¶
　為周公而作之詩以附焉(詩經/朱註)¶
小雅七十八篇大雅三十一篇¶
<pb:KR2k0050_WYG_074-4a>¶
　鄭氏曰小雅大雅周室居西都時詩也小雅自鹿鳴¶
　至菁莪篇大雅自文王至巻阿篇為正經小雅六月¶
　大雅民勞之後皆謂之變雅(毛詩/箋)¶
周頌三十一篇¶
　周公相武王成王天下既平作為樂章薦之郊廟所¶
　謂周頌也(詩經/朱註)¶
周禮十二巻¶
　周官經六篇(漢書藝/文志)王莽時劉歆置博士師古曰即¶
<pb:KR2k0050_WYG_074-4b>¶
　今之周禮也亡其冬官以考工記充之(藝文/志注)周禮是¶
　的當之書然其間必有末世添入者如盟詛之屬必¶
　非周公之意不可以此病周公之法又不可以此病¶
　周禮(經學/理窟)晁氏曰漢武帝時河間獻王開獻書之路¶
　得周官有五篇失冬官一篇乃募以千金不得取考¶
　工記以補其闕至孝成時劉歆校理秘書始得序列¶
　著於録略為群儒排弃歆獨以為周公致太平之跡¶
　永平時杜子春初能通其讀鄭衆鄭興亦嘗傳受言¶
<pb:KR2k0050_WYG_074-5a>¶
　皆引之以参釋異同云(讀書/志)¶
儀禮十七篇¶
　周禮儀禮發源是一理有始終分為二部並是周公¶
　攝政太平之書周禮為末儀禮為本本則難明末則¶
　易曉是以周禮注者多門儀禮所注後鄭而已(儀禮/註䟽)¶
　(賈公/彦序)¶
爾雅釋詁一篇¶
　張揖曰昔在周公纘述唐虞宗翼文武克定四海勤¶
<pb:KR2k0050_WYG_074-5b>¶
　相成王六年制禮以導天下著爾雅一篇以釋其義¶
　(爾雅/疏)¶
周公諡法一巻¶
　不著撰人名氏諡法始於周學者録之因託以名篇¶
　(崇文/總目)晁氏曰其序曰維周公旦太公望因嗣王發建¶
　功於牧野及終將葬乃制諡計一百九十餘條(讀書/志)¶
石鼓詩¶
　岐陽石鼓初不見稱於前世至唐人始盛稱之韋應¶
<pb:KR2k0050_WYG_074-6a>¶
　物以為周文王之鼓至宣王刻詩韓退之直以為宣¶
　王之鼓在今鳳翔孔子廟中鼓有十先時散棄於野¶
　鄭餘慶置於廟而亡其一皇祐四年向傳師求於民¶
　間得之乃足其文可見者四百六十五不可識者過¶
　半予所集録文之古者莫先於此(歐陽脩集/古録跋)¶
史籒十五篇(太史/籒著)¶
　周宣王太史作大篆十五篇建武時亡六篇矣(漢書/藝文)¶
　(志/注)說文叙曰與古文或異艾軒林氏曰大篆出於史¶
<pb:KR2k0050_WYG_074-6b>¶
　籒戰國以來俱用之唐元度曰秦焚詩書惟易與史¶
　籒得全王莾之亂此篇亡失建武中獲九篇章帝時¶
　王育為作解說所不通者十有二三晉世此篇廢今¶
　畧傳字體而已(玉/海)¶
子夏易十巻(魏文侯師卜子/夏撰設教西河)¶
　此書篇第畧依王式決非卜子夏之文又其言近而¶
　不篤然學者尚異頗傳習之(崇文/總目)晁氏曰舊題卜子¶
　夏撰唐藝文志子夏書已亡今此書約王弼註為之¶
<pb:KR2k0050_WYG_074-7a>¶
　者止雜卦景迂云張弧偽作(讀書/志)¶
詩序(卜子夏與/毛萇合作)¶
　大序是子夏作小序是子夏毛公合作卜商意有未¶
　盡毛公更足成之(釋文/舊說)先儒相承謂毛詩序子夏所¶
　創毛公及敬仲又加潤益(隋書經/籍志)徐整云子夏授高¶
　行子(困學/記問)¶
詩集序二巻　翼要十巻(俱卜子/夏撰)¶
小篆(秦著作郎下/邽程邈作)¶
<pb:KR2k0050_WYG_074-7b>¶
　師古曰篆書謂小篆葢秦始皇使程邈所作也(漢書/藝文)¶
　(志/注)¶
𨽻書(程邈/作)¶
　𨽻書亦程邈所獻主於徒𨽻從簡易也(漢書藝/文志注)趙氏¶
　(明/)誠曰庾肩吾云𨽻書今之正書也張懷瓘六體書¶
　論亦云𨽻書者程邈造字皆真正亦曰真書自唐以¶
　前皆謂楷字為𨽻至歐陽公集古録誤以八分為𨽻¶
　書自是舉世凡漢時石刻皆目為漢𨽻(玉/海)¶
<pb:KR2k0050_WYG_074-8a>¶
石渠議奏百五十五篇(漢太子太傅杜/陵蕭望之等奏)¶
　甘露三年三月詔諸儒講論五經同異太子太傅蕭¶
　望之等平奏其議上親稱制臨决焉(漢書宣/帝本紀)書議奏¶
　四十二篇禮議奏三十八篇春秋議奏三十九篇論¶
　語議奏十八篇五經雜議十八篇(藝文/志)¶
魯論安昌侯說二十一篇(安昌侯蓮/勺張禹撰)¶
　師古曰張禹也(漢書藝/文志注)傳魯論者常山都尉龔奮長¶
　信少府夏侯勝丞相韋賢魯扶卿前將軍蕭望之安¶
<pb:KR2k0050_WYG_074-8b>¶
　昌侯張禹皆名家張氏最後而行於世(漢書藝/文志)張禹¶
　本授魯論晚講齊論後遂合而考之刪其煩惑除去¶
　齊論問王知道二篇從魯論二十篇為定號張侯論¶
　當世重之馬融為之訓(隋書經/籍志)¶
孝經安昌侯說一篇(張禹/撰)¶
　孝經者孔子為曾子陳孝道也漢興長孫氏博士江¶
　翁少府后倉諫大夫翼奉安昌侯張禹傳之各自名¶
　家(漢書藝/文志)¶
<pb:KR2k0050_WYG_074-9a>¶
周易卜筮一巻(杜陵田/何傳)¶
五經通義九巻　五經雜義七巻¶
五經要義五巻(俱漢宗室光禄/大夫劉向撰)¶
尚書洪範五行傳論十一巻(劉向/撰)¶
　成帝即位向數奏封事遷光禄大夫帝元舅平陽侯¶
　王鳳為大將軍秉政依太后專國權兄弟七人皆封¶
　為列侯時數有大異向以為外戚貴盛鳳兄弟用事¶
　之咎而上方精於詩書觀古文詔向領校中五經秘¶
<pb:KR2k0050_WYG_074-9b>¶
　書向見尚書洪範箕子為武王陳五行陰陽休咎之¶
　應乃集合上古以來厯春秋六國至秦漢符瑞災異¶
　之記推迹行事連傳禍福著其占騐比類相從各有¶
　條目凡十一篇號曰洪範五行傳奏之(漢書/本傳)¶
春秋左氏刪(茂陵孔/竒撰)　春秋説(城門校尉茂/陵孔嘉撰)¶
古文尚書二十九篇(司空扶風/杜林傳)¶
　林少好學時稱通儒京師士大夫咸推其博洽河南¶
　鄭興東海衛宏皆長於古學嘗師事劉歆興既遇之¶
<pb:KR2k0050_WYG_074-10a>¶
　欣然言曰林得興等固諧矣使宏得林且有以益之¶
　及宏見林闇然而服濟南徐廵師事宏後皆更受林¶
　學林前於西州得漆書古文尚書一巻常寶愛之雖¶
　遭艱困握持不離身出示宏等曰林流離兵亂常恐¶
　斯經將絶何意東海衛子濟南徐生復能傳之是道¶
　竟不墜於地也古文雖不合時務然願諸生無悔所¶
　學宏廵益重之於是古文遂行(冊府/元龜)後漢扶風杜林¶
　傳古文尚書同郡賈逵為之作訓馬融作傳鄭𤣥亦¶
<pb:KR2k0050_WYG_074-10b>¶
　為之注然其所傳唯二十九篇又雜以今文非孔舊¶
　本(隋書經/籍志)¶
蒼頡訓纂一篇　蒼頡故一篇(俱杜/林撰)¶
　蒼頡多古字俗師失其讀宣帝時徴齊人能正讀者¶
　張敞從受之至外孫之子杜林為作訓故並列焉(漢/書)¶
　(藝文/志)梁有蒼頡二巻後漢杜林注亡(隋書經/籍志)¶
左氏條例二十一篇(平陵賈/徽撰)¶
　賈逵父徽從劉歆授左氏春秋兼習國語作左氏條¶
<pb:KR2k0050_WYG_074-11a>¶
　例二十一篇(後漢書/賈逵傳)¶
尚書古文同異三巻(侍中平陵/賈逵撰)¶
　肅宗降意儒術特好古文尚書逵數為帝言古文尚¶
　書與經傳爾雅訓詁相應詔令撰歐陽大小夏侯尚¶
　書古文同異逵集為三巻帝善之復令撰齊魯韓詩¶
　與毛氏異同(後漢書/本傳)梁有毛詩雜議難十巻漢侍中¶
　賈逵撰亡(隋書經/籍志)¶
毛詩譜鈔一巻　詩頌誄書一巻(賈逵/撰)¶
<pb:KR2k0050_WYG_074-11b>¶
周禮解詁(賈逵/撰)¶
　馬融傳云杜子春永平之初年且九十能通其讀頗¶
　識其説鄭衆賈逵徃受業焉衆逵洪雅博聞又以經¶
　書記轉相證明為解逵解行於世衆解不行(禮/䟽)¶
左氏國語解詁五十一篇(賈逵/撰)¶
　賈逵尤明左氏傳國語為之解詁五十一篇永平中¶
　上䟽獻之顯宗重其書寫藏秘舘(後漢書/本傳)¶
春秋左氏長經二十巻(賈逵/章句)¶
<pb:KR2k0050_WYG_074-12a>¶
春秋外傳國語二十巻(賈逵/注)¶
春秋釋訓一巻¶
春秋左氏經傳朱墨列一巻¶
春秋三家經本訓詁十二巻(以上俱/賈逵撰)¶
　逵弱冠能誦左氏傳及五經本文以大夏侯尚書敎¶
　授雖為古學兼通五家穀梁之說所著經傳義詁及¶
　論難百餘萬言學者宗之後世稱為通儒(後漢書/本傳)宋¶
　有三家經二巻亡(隋書經/籍志)¶
<pb:KR2k0050_WYG_074-12b>¶
白虎通徳論十巻(蘭䑓令史扶風/安陵班固撰)¶
　後漢班固撰章帝建初四年詔諸儒會白虎觀講論¶
　五經同異詔集其事凡十四篇(崇文/總目)¶
續揚雄訓纂篇十三章(班固/撰)¶
　臣復續揚雄作十三章(漢書藝/文志)韋昭曰臣班固自謂¶
　也作十三章後人不别疑在蒼頡下篇三十四章中¶
　(漢書藝/文志注)¶
在昔篇一巻　太甲篇一巻¶
<pb:KR2k0050_WYG_074-13a>¶
典引篇(俱班/固撰)¶
難左氏義四十一事(侍中扶風/季育撰)¶
　李育渉獵古學嘗讀左氏傳雖樂文采然謂不得聖¶
　人深意前世陳元范升之徒更相非折而多引圖讖¶
　不據理體於是作難左氏義四十一事(後漢書/本傳)¶
周易章句十巻　尚書十一巻¶
周官禮十二巻　儀禮義䟽見二巻¶
儀禮義䟽六巻　䘮服經傳一巻(俱南郡太守/茂陵馬融撰)¶
<pb:KR2k0050_WYG_074-13b>¶
　馬融字季長扶風茂陵人有俊才初京兆摯恂以術¶
　敎授隱於終南融從其學博通經籍為世通儒(後漢/書本)¶
　(傳/)梁有馬融注周易一巻亡梁有毛詩十巻孝經二¶
　巻俱馬融注亡(隋書經/籍志)¶
忠經十八章(馬融/撰)¶
　自序曰忠經者葢出於孝經也仲尼說孝者所以事¶
　君之義則知孝者俟忠而成之所以答君親之恩明¶
　臣子之分忠不可廢於國孝不可弛於家孝既有經¶
<pb:KR2k0050_WYG_074-14a>¶
　忠則有闕故述仲尼之說作忠經焉(本書/原序)¶
孟子章句十四巻(太常長陵/趙岐註)¶
　晁氏曰岐字臺卿為章指析為十四篇其序云軻戰¶
　國時以儒術干諸侯不用退與公孫丑萬章之徒難¶
　疑答問著書七篇三萬四千六百八十五字秦焚書¶
　以其書號諸子故得不冺絶又為外書四篇其書不¶
　能洪深似非孟子本真也按韓愈以此書為弟子所¶
　會集與岐之言不同今考其書載孟子所見諸侯皆¶
<pb:KR2k0050_WYG_074-14b>¶
　稱諡如齊宣王梁惠王滕定公滕文公魯平公是也¶
　夫死然後有諡軻無恙時所見諸侯不應皆前死且¶
　惠王元年至平公之卒凡七十七年軻始見惠王目¶
　之曰叟必已老矣決不見平公之卒也後人追為之¶
　明矣則岐之言非也荀子載孟子三見齊王而不言¶
　弟子問之曰我先攻其邪心揚子載孟子曰夫有意¶
　而不至者有矣未有無意而至者也今書皆無之則¶
　其散佚也多矣岐謂秦焚書得不冺絶亦非也或曰¶
<pb:KR2k0050_WYG_074-15a>¶
　豈見於外書耶若爾則岐又不當謂其不能洪深也¶
　(讀書/志)¶
尚書記難(度遼將軍華/陰張奐撰)¶
　張奐字然明酒泉人少逰三輔師事太尉朱寵學歐¶
　陽尚書初牟氏章句浮辭繁多冇四十五萬餘言奐¶
　減為九萬言後徙屬𢎞農華陰以黨罪禁錮閉門不¶
　出著尚書記難三十餘萬言(後漢書/本傳)¶
春秋左氏傳解(魏郎中京/兆□寛撰)¶
<pb:KR2k0050_WYG_074-15b>¶
左氏朱墨别異(大司農闗/中董遇撰)¶
　遇善左氏傳更為作朱墨别異人有從學者遇不肯¶
　敎而云必當先讀百徧言讀書百徧而意自見從學¶
　者云苦渇無日遇言當以三餘或問三餘之意遇言¶
　冬者嵗之餘夜者日之餘陰雨者晴之餘也由是諸¶
　生少從遇學無傳其朱墨者(魏/略)¶
周官論評十二巻(晋御史中丞/泥陽傅𤣥撰)¶
春秋左氏經傳集解三十巻(征南將軍京/兆杜預撰)¶
<pb:KR2k0050_WYG_074-16a>¶
　晁氏曰晋杜預元凱集劉子駿賈景伯父子許惠卿¶
　頴子嚴之注分經之年與傳之年相附故題曰經傳¶
　集解其發明甚多古今稱之然其敝則棄經信傳如¶
　成公十三年麻隧之戰傳載秦敗績而經不書以為¶
　晋直秦曲則韓役書戰時公在師復不湏告克獲有¶
　功亦無所諱於左氏之例皆不合不曰傳之繆而猥¶
　稱經文闕漏其尤甚者至如此(讀書/志)¶
春秋釋例十五巻(杜預/注)¶
<pb:KR2k0050_WYG_074-16b>¶
　晁氏曰晋杜預注凡四十部集左傳諸例及地名譜¶
　第厯數皆顯其同異從而釋之發明尤多昔人稱預¶
　為左氏忠臣而預自以為有傳癖觀此尤信(讀書/志)陳¶
　氏曰唐劉蕡為之序(文獻/通考)凡五十三例(崇文/總目)梁有服¶
　䖍杜預音三巻亡(隋書經/籍志)¶
春秋左氏傳評二巻　春秋世譜七巻¶
䘮服要集議三巻(俱杜/預撰)¶
禮通論(商洛隱士/董景道撰)¶
<pb:KR2k0050_WYG_074-17a>¶
　景道三禮之議專尊鄭氏非駁諸儒延廣鄭㫖(晋書/本傳)¶
春秋義章三十巻(華陰徐/遵明著)¶
明堂圖議二巻釋疑一巻(隋工部尚書京/兆宇文愷撰)¶
　明堂議表曰臣占日揆星採崧山之秘簡披汶水之¶
　靈圖訪通議於殘亡購冬官於散逸總集衆論勒成¶
　一家昔張衡渾象以三分為一度裴秀輿地以二寸¶
　為千里臣之此圖用一分為一尺推而演之冀輪奐¶
　有序而經搆之㫖議者殊途或以綺井為重屋或以¶
<pb:KR2k0050_WYG_074-17b>¶
　圓楣為隆棟各以臆說事不經見今録其疑難為之¶
　通釋皆出證據以相發明(隋書/本傳)¶
樂志十五篇(通議大夫武/功蘇䕫撰)¶
　䕫小字伯尼博覽羣書尤以鐘律自命與沛國公鄭¶
　鐸國子博士何妥議樂因而得罪議寢不行著樂志¶
　十五篇以見其志(隋書/本傳)¶
周易講疏十三巻　孝經義疏三巻¶
五經大義五巻　　封禪書一巻¶
<pb:KR2k0050_WYG_074-18a>¶
樂要一巻(以上俱國子祭/酒西城何妥撰)¶
九絃琴譜二十巻　唐宗廟用樂儀六巻¶
琴譜六巻(俱唐太/宗御撰)¶
樂書要録十巻　字海一百巻(俱武/后撰)¶
　凡武后所著書皆元萬頃范履氷苖神客周思茂胡¶
　楚賔衛業等譔(唐書藝/文志)¶
周易大衍論三巻(𤣥宗皇/帝撰)¶
唐月令一巻(𤣥宗皇/帝刪定)¶
<pb:KR2k0050_WYG_074-18b>¶
　晁氏曰唐明皇刪定李林甫等注序謂吕氏定以孟¶
　春日在營室不知氣逐閏移節隨斗建於是重有刪¶
　定俾林甫同陳希烈等八人為之解國朝景祐初改¶
　從舊文由是别行(讀書/志)初禮記月令篇第六即鄭注¶
　唐明皇改黜舊文附益時事號御刪月令升為首篇¶
　集賢院别為之注厥後學者傳之而釋文義疏皆本¶
　鄭注遂有别注小䟽者詞頗卑鄙淳化初判國子監¶
　李至請復行鄭注詔兩制二館祕閣集議史館脩撰¶
<pb:KR2k0050_WYG_074-19a>¶
　韓丕張佖胡旦條陳唐本之失請如至奏餘皆請且¶
　如舊便以宣讀時令大中祥符中龍圖閣待制孫奭¶
　又言其事羣論復以改作為難遂罷(宋三朝國/史藝文志)¶
孝經註一巻(𤣥宗皇/帝撰)¶
　取王肅劉劭虞翻韋昭劉炫陸澄六家之說参倣孔¶
　鄭舊義今行於太學(崇文/總目)¶
開元文字音義三十巻(𤣥宗皇/帝撰)¶
　開元二十三年三月二十七日頒示公卿(㑹/要)義微㫖¶
<pb:KR2k0050_WYG_074-19b>¶
　逺文省理該表𨽻以訓今存篆以証古衆釋大備取¶
　証於前脩片言旁通去嫌於翻字信文思之精一學¶
　術之明凖(張九齡賀御撰/文字音義狀)𤣥宗撰其序云古文字惟¶
　說文字林最有品式因備所遺缺首定𨽻書次存篆¶
　字凡三百二十部合為三十巻今止存二十五巻(書/目)¶
韻英五巻(𤣥宗皇/帝撰)¶
　天寶十四年四月内出御撰韻英五巻付集賢院繕¶
　冩行用(㑹/要)上以自古用韻不甚區分陸法言切韻又¶
<pb:KR2k0050_WYG_074-20a>¶
　未能釐革乃改撰韻英仍舊為五巻舊韻四百三十¶
　九新加一百五十一合五百八十韻一萬九千一百¶
　七十七字分析至細廣開文路兼通用韻以示宰臣¶
　等上表陳賀付諸道令諸郡傳寫(集賢/注記)¶
金風樂一巻(𤣥宗皇/帝撰)¶
　唐𤣥宗撰葢琴曲名(崇文/總目)¶
御集春秋左氏列國經傳三十巻(文宗皇/帝撰)¶
　文宗每對群臣深言經學太和九年乙巳朔以御集¶
<pb:KR2k0050_WYG_074-20b>¶
　春秋左氏列國經傳三十巻宣付史舘(玉/海)¶
周易正義十四巻(唐中書侍郎萬年顔師古等受詔/撰燕國公髙陵于志寧等考正)¶
　晁氏曰唐國子祭酒孔頴達與顔師古于志寧等同¶
　撰蘇徳融趙𢎞智審覆序稱江南義疏十有餘家辭¶
　尚虚誕皆所不取唯王弼之學獨冠古今以弼為本¶
　採諸說附益之(讀書志馬按唐儒學傳稱頴達與顔/師古司  才章王恭王琰撰五經義)¶
　(訓百餘篇號義贊詔改為正義雖包貫異家為詳博/然其中不能無謬冗馬嘉運駁正其失永徽中于志)¶
　(寧髙季輔就加増損始布天下據此則五經正義皆/為師古等同撰乃世但稱孔疏而藝文志惟周易稱)¶
<pb:KR2k0050_WYG_074-21a>¶
　(師古同撰其餘諸經皆不列其名意師古僅受詔撰/周易正義而不及他經歟抑唐史紀事之舛謬歟今)¶
　(亦惟載周易而其/餘槩不濫入云)¶
急就篇注一巻(顔師/古撰)¶
　叙曰其源出於小學家漢司馬相如作几將篇史游¶
　景慕擬而廣之元成之間列於秘府文亦清靡義闕¶
　經綸至於包括品類錯綜今古詳其意趣實有可觀¶
　幼學相承猶競習之既無良師祗增僻謬師古家傳¶
　蒼雅尤精訓故舊得皇象鍾繇衛夫人王羲之所書¶
<pb:KR2k0050_WYG_074-21b>¶
　篇本備加詳覈凡三十二章又見崔浩劉芳所注未¶
　善遂為解訓皆據經籍遺文先達舊指字有難識隨¶
　而音之别理兼通亦即並載(本書/原序)¶
匡繆正俗八巻(顔師/古撰)¶
　唐秘書監顔師古撰采先儒及當世之言参質訛繆¶
　而矯正之未終篇而師古没其子始上之詔録藏秘¶
　閣(崇文/總目)晁氏曰師古以世俗之言多謬誤故質諸經¶
　史刋而正之永徽中子揚庭上之(讀書/志)陳氏曰莆田¶
<pb:KR2k0050_WYG_074-22a>¶
　鄭樵有刋繆正俗八巻汪玉山亦言揚庭表以為藁¶
　草纔半部帙未終則是書初非定本也今前後乖剌¶
　極多玉山集中所辨甚詳(文獻/通考)¶
五禮要記三十八巻(祭酒萬年/韋叔夏撰)　家禮十巻(盈川令華/陰楊烱撰)¶
禮經正義十巻(廣州都督咸/陽王方慶撰)¶
禮雜問答十巻(王方/慶撰)¶
　王綝字方慶以字顯博學練朝章著書二百餘篇尢¶
　精三禮學者有所咨質酬復淵詣故門人次為雜禮¶
<pb:KR2k0050_WYG_074-22b>¶
　答問(唐書/本傳)¶
寶章集十巻(王方/慶集)¶
　武后嘗就求羲之書方慶奏十世從祖羲之書四十¶
　餘番太宗求之先臣悉上送今所存惟一軸並上十¶
　一世祖導十世祖洽九世祖珣八世祖曇首七世祖¶
　僧綽六世祖仲寶五世祖騫高祖規曾祖褒并九世¶
　從祖獻之等凡二十八人書共十篇后御武成殿徧¶
　示羣臣詔中書舍人崔融序其代閥號寶章集復以¶
<pb:KR2k0050_WYG_074-23a>¶
　示方慶士人隆其寵(唐書/本傳)¶
王氏八體書範四巻　王氏工書狀十五巻(俱王方/慶撰)¶
太𤣥幽贊十巻(京兆貟/俶進)¶
　開元四年京兆童子貟俶進(唐書藝/文志)¶
開元禮京兆義羅十巻¶
　不著撰人名氏據開元已有義鑑申衍其說今此又¶
　網羅其遺墜云(崇文/總目)¶
干禄字書一巻(萬年顔元孫撰/從子真卿書)¶
<pb:KR2k0050_WYG_074-23b>¶
　元孫貞觀中刋正經籍因録字體數紙以示讎校楷¶
　書時號顔氏字様真卿參校成一巻名曰干禄字書¶
　以四聲為次具俗通正三體以經史所用為正世之¶
　所行為俗三者之間為通凡三體(本書顔/真卿序)¶
韻海鏡源三百六十巻(刑部尚書/顔真卿撰)¶
　真卿在湖州與存及陸鴻薦等討摭古今韻字所原¶
　作數百篇(唐書蕭/存傳)大厯十二年十一月二十五日刑¶
　部尚書顔真卿撰韻海鏡源三百六十巻表獻之詔¶
<pb:KR2k0050_WYG_074-24a>¶
　付集賢院(㑹/要)¶
筆法一巻(顔真/卿撰)¶
五禮精義十巻(太常博士萬/年韋&KR0686;撰)¶
　韋&KR0686;撰首載唐禮參引古義申釋其文(崇文/總目)¶
五禮緯書二十巻(韋&KR0686;/撰)¶
月令一篇(太常京兆/韋縚奏)¶
　縚開元時歷集賢脩撰光禄卿遷太常初帝詔嵗率¶
　公卿迎氣東郊至三時常以孟月讀時令於正寢二¶
<pb:KR2k0050_WYG_074-24b>¶
　十六年詔縚奏月令一篇朔日於宣政殿側設榻東¶
　向置案縚坐讀之諸司官長悉升殿坐聴嵗餘罷(唐/書)¶
　(本/傳)¶
衛元嵩元包十巻(秘書少監武功/蘇源明作傳)¶
　包之為書也廣大含𢎞三才悉備然文字竒詭音義¶
　譎怪紛而不釋隱而不明秘書少監武功蘇淵明洗¶
　心澄思為之脩傳解紛以釋之索隱以明之帝王之¶
　道昭然著見有以見理亂之兆有以見成敗之端(本/書)¶
<pb:KR2k0050_WYG_074-25a>¶
　(李江/序)¶
春秋通一巻(太傅長安/韓滉撰)¶
　滉字大沖善治易春秋著通例及天文事序議各一¶
　篇(唐書本傳秋按藝文/志僅載春  通一巻)¶
周易集注一百巻(中書侍郎岐/山元載撰)¶
九經要句一巻(工部侍郎萬/年李適撰)¶
琴說一巻(唐宗室工部/尚書李勉撰)¶
　勉字元卿善鼓琴有所自制天下寶之樂家傳響泉¶
<pb:KR2k0050_WYG_074-25b>¶
　韻磬勉所愛者(唐書/本傳)¶
三傳異同三巻　諭䝉書十四篇(俱醴泉令京/兆馮伉撰)¶
東杓引譜一巻(唐宗室協律/郎李約撰)¶
　唐協律郎李約(勉/子)撰約患琴家無角聲乃造東杓引¶
　七拍有麟聲繹聲以備五音(崇文/總目)¶
禮閣新儀二十巻(京兆韋/公肅撰)¶
六經法言二十篇(翰林侍講學士/萬年韋處厚撰)¶
　韋處厚穆宗立為翰林侍講學士處厚以帝沖怠不¶
<pb:KR2k0050_WYG_074-26a>¶
　向學與路隋合易書詩春秋禮孝經論語掇其粹要¶
　題為六經法言二十篇上之冀助省覽帝稱善並賜¶
　金幣(唐書/本傳)長慶二年四月癸未翰林侍讀學士章處¶
　厚路隋撰五經法言二十巻上之(㑹要疑按此五經/法言  即六經法)¶
　(言/也)¶
尚書二十四箴(諫議大夫華/原柳仲郢撰)¶
　仲郢幼嗜學長工文著尚書二十四箴為韓愈咨賞¶
　(唐書/本傳)¶
<pb:KR2k0050_WYG_074-26b>¶
春秋三氏異同義(著作郎華原柳/璞撰  仲郢子)¶
易緼解(户部侍郎萬/年韋顗撰)¶
　韋顗通陰陽象緯所著易緼解推演始終有深誼(唐/書)¶
　(本/傳)¶
春秋纂例(丹陽主簿闗/中啖助撰)¶
　啖助字叔佐趙州人徙闗中善為春秋考三家短長¶
　縫綻補闕號集傳凡十年乃成復攝其綱條為例統¶
　其言孔子修春秋意以為夏政忠忠之敝野商人承¶
<pb:KR2k0050_WYG_074-27a>¶
　之以敬敬之敝鬼周人承之以文文之敝僿救僿莫¶
　若忠故春秋以權輔用以誠㫁禮而以忠道原情云¶
　又言幽厲雖衰雅未為風逮平王之東人習餘化茍¶
　有善惡當以周法正之故㫁自平王之季以隱公為¶
　始所以拯薄勉善捄周之弊革禮之失也助門人趙¶
　匡陸質其髙弟也助卒質與其子異裒録助所為春¶
　秋集註總例請匡損益質纂會之號纂例(唐書/本傳)¶
周易開元闗一巻(武功蘇/鶚撰)¶
<pb:KR2k0050_WYG_074-27b>¶
　晁氏曰唐蘇鶚撰自序云五代祖晋官至吏部侍郎¶
　學兼天人嘗製八卦論為世所傳遭亂遺墜而漏簡¶
　尚有存者鶚乃畧演其㫖於此(讀書/志)¶
論語樞要十巻(户部尚書扶/風馬總撰)¶
先天圖(宋華山隱/士陳摶撰)¶
　伏羲八卦次序圖伏羲八卦方位圖伏羲六十四卦¶
　次序圖伏羲六十四卦方位圖四圖皆出於邵氏葢¶
　邵氏得之李之才挺之挺之得之穆脩伯長伯長得¶
<pb:KR2k0050_WYG_074-28a>¶
　之華山希夷先生陳摶圖南者所謂先天之學也(朱/子)¶
　(本/義)¶
易龍圖一巻(陳摶/撰)¶
　序曰龍馬始負圖出於伏羲之代在太古之前今存¶
　已合之位或疑之以陳其未合之數耶於仲尼三陳¶
　九卦之義探其㫖所以知之且龍圖本合則聖人不¶
　得見其象所以天意先未合而陳其象聖人觀象而¶
　明其用是龍圖者天散而示之伏羲合而用之仲尼¶
<pb:KR2k0050_WYG_074-28b>¶
　黙而形之今畧述其梗槩焉(本書/自序)¶
春秋經解義例二十巻¶
春秋論二十巻(俱光禄大夫/盩厔趙瞻撰)¶
毛詩大義三巻(武功蘇/子才撰)¶
　皇祐中武功蘇子才采鄭譜孔疏僅二百條分為三¶
　巻(玉/海)¶
横渠易說十巻(崇文院校書/長安張載撰)¶
　晁氏曰其解甚畧繫辭差詳(讀書/志)載字子厚嘗坐虎¶
<pb:KR2k0050_WYG_074-29a>¶
　皮講易京師聽從者甚衆一夕二程至與論易次日¶
　語門人曰比見二程深明易道吾所弗及汝軰可師¶
　事之撤坐掇講與二程語道學之要渙然自信(宋史/本傳)¶
書說一巻　詩說一巻¶
禮說三巻(俱張/載撰)¶
横渠張氏祭禮一巻(張載撰宣議郎藍/田呂大鈞附說)¶
　陳氏曰張載子厚撰末有呂大鈞和叔説數條附焉¶
　(讀書/志)朱子曰横渠所制禮多不本諸儀禮有自杜撰¶
<pb:KR2k0050_WYG_074-29b>¶
　處(朱子/語録)¶
横渠春秋說一巻(張載/撰)¶
　晁氏曰張子厚為門人雜說春秋其書未成(讀書/志)¶
横渠孟子解二十四巻(張載/撰)¶
　晁氏曰張子載撰並孟子統說附於後(讀書/志)¶
經學理窟一巻(張載/撰)¶
　序曰此横渠夫子之微言而門人之所記也故曰經¶
　學理窟若以為衆理之所聚其淵若窟而出無窮也¶
<pb:KR2k0050_WYG_074-30a>¶
　嘗細玩其辭說其於天下之理若指黑白而較堅脆¶
　言不虚越而理皆深造見之行事無弗達矣按察副¶
　使山陰成質夫刻之屬海序諸其首(本書康/海序)¶
周易古經二巻(丞相藍田/呂大防録)¶
　晁氏曰其序曰彖象所以解經始各為一書王弼專¶
　治彖象以為註乃分於卦爻之下學者於是始不見¶
　完經而文辭次第貫穿之意亦缺然不屬因按古文¶
　而正之凡十二篇别無解釋(讀書/志)¶
<pb:KR2k0050_WYG_074-30b>¶
呂氏家祭禮一巻(呂大防與/弟大臨撰)¶
　朱子曰與叔集諸家禮補儀以儀禮為骨(朱子/語録)¶
呂氏鄉儀一卷　鄉約一巻(俱呂大/鈞撰)¶
　(按宋史列傳呂大防嘗為鄉約而陳氏及/宋史藝文志皆稱吕大釣撰與列傳互異)¶
呂氏易章句一卷(秘書省正字藍/田吕大臨撰)¶
　晁氏曰呂大臨與叔撰其解甚畧有統論數篇(讀書/志)¶
芸閣禮記解十六卷(吕大/臨撰)¶
　晁氏曰吕大臨與叔撰與叔師事程正叔禮學甚精¶
<pb:KR2k0050_WYG_074-31a>¶
　博中庸大學尤所致意也(讀書/志)陳氏曰按舘閣書目¶
　作一巻止有表記冠昏鄉射燕聘義䘮服四制凡八¶
　篇今又有曲禮上下中庸緇衣大學儒行深衣投壺¶
　八篇此晦庵朱氏所傳本刻之臨漳射垜書坊稱芸¶
　閣吕氏解即其書也讀書目始别載之(文獻/通考)¶
編禮三巻(吕大/臨編)¶
　晁氏曰吕大臨編三巻以士䘮禮為本取三禮附之¶
　自始死至祥練各以𩔖分其施於後學者甚惠尚恨¶
<pb:KR2k0050_WYG_074-31b>¶
　所編者五禮中凶禮而已(讀書/志)¶
吕與叔論語解十巻(吕大/臨解)¶
　晁氏曰與叔雖程正叔之徒解經不盡用其師說(讀/書)¶
　(志/)¶
大學一巻　中庸一巻(俱吕大/臨註)¶
孟子講義十四巻(吕大/臨撰)¶
考古圖十巻(吕大/臨撰)¶
　晁氏曰吕大臨與叔裒諸家所藏三代秦漢尊彛鼎¶
<pb:KR2k0050_WYG_074-32a>¶
　敦之屬繪之於幅而辨論形制文字(讀書/志)陳氏曰其¶
　書作於元祐七年所紀自御府之外凡三十六家所¶
　藏古器物皆圖而録之(讀書/志)吕大臨考古圖十巻有¶
　黑白兩様黑字者後為有韻圖中欠璊玉彘白字者¶
　博山鑪上誤畫作人手(學古/編)¶
易學一巻(同州王/湜撰)¶
　晁氏曰王湜同州人早濳心於康節之學其序云康¶
　節有云理有未見不可强求使通故愚於觀物篇之¶
<pb:KR2k0050_WYG_074-32b>¶
　所得既推其所不疑又存其所可疑亦以先生之言¶
　自慎不敢輕其去取故也(讀書/志)¶
論語説一巻(華陰侯/仲良撰)¶
　侯仲良字師聖華陰人二程先生舅氏無可之孫朱¶
　文公稱其學清白勁直(闗學/編)¶
三禮說　小學標題論(俱元太子右諭/徳奉元蕭&KR0445;撰)¶
　&KR0445;字惟斗奉元人為文立意精深一以洙泗為本濓¶
　洛考亭為據稱為一代醇儒(元史/本傳)¶
<pb:KR2k0050_WYG_074-33a>¶
四書註(郃陽岳/崧撰)¶
玩易意見二巻(明太子太保/三原王恕撰)¶
　易書義理深奥諸儒訓釋不一宋伊川先生既為之¶
　傳晦菴先生又為之本義固已訓釋明白依文尋理¶
　間有不愜於心者乃以已意言之非敢自是願與學¶
　者商酌焉(本書/自序)¶
尚書意見一巻　詩經意見一巻¶
禮記意見一巻　春秋意見一巻¶
<pb:KR2k0050_WYG_074-33b>¶
經集格言二巻(以上俱/王恕撰)¶
中庸講義(三原隐士/馬貴撰)　五經聨語(參議長安/蕭謙撰)¶
禮記集傳　爾雅便言(俱金華同知渭/南薛敬之撰)¶
槐堂禮俗三巻(知懐寧縣事咸/寧胡汝楫撰)¶
禹貢節要(光禄少卿盩/厔王元正撰)¶
易說二十四巻　易占經緯四巻¶
書說二十巻　毛詩未喻一巻(俱兵部尚書/邑韓邦竒撰)朝¶
啓䝉意見一巻(韓邦/竒撰)¶
<pb:KR2k0050_WYG_074-34a>¶
　序曰易自朱晦菴氏為之本圖書原卦畫明蓍䇿考¶
　變占於是乎易之先後始有其序而理數辭象之功¶
　懋矣竒也誦而習之有所得則識之於冊有弗悟則¶
　自為之說將以就有道焉(本書/自序)¶
洪範圖解一巻(韓邦/竒撰)¶
　序曰宋蔡九峯氏因律吕之變悟洛書之㫖乃推數¶
　而贊之辭由占以致其用泄大禹之神藏發箕子之¶
　妙用而範之為範總於稽疑其功懋矣數辭未畢而¶
<pb:KR2k0050_WYG_074-34b>¶
　蔡子卒鰲峯氏補其缺辭而訓釋之其義復明而考¶
　占未備今以洪範傳燈之秘著之篇末以示讀範之¶
　士云(本書/自序)¶
苑洛志樂十二巻(韓邦/竒撰)¶
　序曰苑洛於樂苦心精思或脱悟於載籍之舊或神¶
　會於心得之精或見是於羣非之中於是有志樂之¶
　作宏綱細目一節萬變信手拈來觸處皆合始刻之¶
　日九鶴飛舞苑洛之庭者久之識者以為是書感通¶
<pb:KR2k0050_WYG_074-35a>¶
　所致云(本書楊/繼盛序)¶
律吕直解(韓邦/竒撰)¶
　序曰戰國嬴秦之間律吕幾絶漢儒著論馬遷班固¶
　為之宗而固尤得其正蔡西山氏上宗班固斟酌馬¶
　遷以下諸儒論議著為律吕新書亦略明備矣然理¶
　雖顯而文隱數雖著而意深余為之直解僉憲西蜀¶
　王公刻之濮州尚書崑山周公為御史時刻之平陽¶
　都憲蒲田方公為布政時刻之杭州州幕洪洞岳君¶
<pb:KR2k0050_WYG_074-35b>¶
　浦刻之同州(本書/自序)¶
禮記臆說五巻(知太原府事/邠州閻讓撰)¶
四書因問七巻　周易說翼四巻¶
尚書說要五巻　毛詩說序六巻¶
春秋說志五巻　禮問四巻(俱侍郎髙/陵吕柟撰)¶
　先生之學以立志為先慎獨為要忠信為本格致為¶
　功論者謂闗中自横渠張子後惟先生為集大成云¶
　(闗學/編)¶
<pb:KR2k0050_WYG_074-36a>¶
詩樂圖譜(吕柟/撰)¶
　詩樂圖譜者取詩經周南闗睢以至商頌𤣥鳥可歌¶
　之詩八九十篇被之八音以為圖譜者也夫此詩樂¶
　自周室盛時奏於郊廟朝廷頌聲大著漢唐以來俗¶
　樂聿興新聲代作而三代之雅音絶響矣明興以來¶
　脩明禮樂一時俊髦罔不思奮柟仰承徳意率其僚¶
　僮司業課藝諸士習行儀禮内有用樂之處選知音¶
　監生衛良相等取前詩篇目每歌詠諧之音律未及¶
<pb:KR2k0050_WYG_074-36b>¶
　期年良相等皆能定圖畫譜每一用之渢渢乎有古¶
　音之遺(本書/自序)¶
四書註疏　周易贊義¶
尚書疏義　詩經刪義¶
周禮註解　春秋脩義(俱光禄寺卿/三原馬理撰)¶
　馬理字谿田研究五經指意多出人意表為反身循¶
　理之學以曾子三省顔子四勿為約學者以先生為¶
　得闗洛真傳云(闗學/編)¶
<pb:KR2k0050_WYG_074-37a>¶
周禮集說補二巻(兵部尚書咸/寧劉儲秀撰)¶
古今韻一巻(懷慶知府咸/寕許宗魯撰)¶
易畧二巻　易圖集覽一巻¶
樂律發明一巻(俱知陜州事商/州任慶雲撰)¶
周易講說一巻(盧氏訓導朝/邑張珤撰)　四書儀式(兵部尚書涇/陽魏學曾撰)¶
周易辨録(御史富平/楊爵撰)¶
　序曰予久䝉幽繫憂患警愓之念即夙夜而恒存也¶
　困病中日讀周易以自排遣愚䝉管見則必書之以¶
<pb:KR2k0050_WYG_074-37b>¶
　備遺亡嵗月既久六十四卦之說畧具矣因名曰周¶
　易辨録繫辭曰困徳之辨也吾以騐吾心之所安力¶
　之所勝何如耳若以為實有所得而求法於古人焉¶
　所不敢也(本書/自序)¶
中庸解(楊爵/撰)¶
論語䝉讀一巻　論語近說一巻(俱尚書三原/王承裕撰)¶
四書端䝉　中庸大指¶
六書賦　洪武正韻玉鍵(俱尚書韓城/張士佩輯)¶
<pb:KR2k0050_WYG_074-38a>¶
易箋　學庸大㫖(俱推官潼闗/張大龍撰)¶
學易寡過録(吏部郎韓城/衛先範撰)　易經析義(敎諭雒南/張元吉撰)¶
大易圖象　易傳¶
詩傳(俱藍田舉人/王之士撰)¶
　之士字欲立七八嵗即知學授以毛詩輒解後治大¶
　戴禮兼通易濳心理窟毅然以道學自任(闗學/編)¶
正俗鄉約　正世要言(俱王之/士撰)¶
　之士謂居鄉不能和俗如先正和叔何乃立鄉約設¶
<pb:KR2k0050_WYG_074-38b>¶
　科糾勸身先不倦藍田美俗復興(闗學/編)¶
易說二巻(渭南文學/裴貞撰)¶
書傳折𠂻六巻　毛詩附說十巻(俱叅政渭南/薛騰蛟撰)¶
五經集録禹貢註解¶
小學集註(俱僉事盩厔/王三聘撰)¶
字學大全三十二巻(王三/聘集)¶
　昔人謂文字之學有三一體製一訓詁一音韻夫篇¶
　海體製也四聲音韻也訓詁固嘗刋行而切韻貫珠¶
<pb:KR2k0050_WYG_074-39a>¶
　雜法各自為帙猶未克一然字須篇以聚之韻以協¶
　之法以通之而其學始全兹刋也主韓氏五音篇韻¶
　終以切韻貫珠集附焉統名曰字學大全凡三十二¶
　巻(本書/自序)¶
四書約正　五經約正(俱咸寧嵗貢/劉仕毅撰)¶
四書大全　五經大全(俱咸寧嵗貢/劉仕明撰)¶
奥山詩義(應州知州岐/山徐衡撰)　尚書遺㫖二巻(横州知州宜/川劉子諴撰)¶
字考啓䝉十六巻　三百篇叠字一巻(俱主事咸/寧周字撰)¶
<pb:KR2k0050_WYG_074-39b>¶
家禮纂要十六巻(富順知縣咸/寧秦可貞撰)　袖韻註(秦可/貞撰)¶
石墨鐫華八巻(盩厔舉人/趙岫撰)¶
　序曰子函深心嗜古博求逺購時跨一蹇掛偏提注¶
　濃醖童子負錦囊榻工擕楮墨從周畿漢甸足跡迨¶
　遍每得一碑親為拭洗椎榻精緻内之行簏遇勝景¶
　韻士輒出所擕酒把臂欣賞得佳句即投簏中如此¶
　三十餘年所藏二百五十餘種其間漢唐名書多歐¶
　趙諸子未見者裝潢堅確巻帙絢爛每一冊後必親¶
<pb:KR2k0050_WYG_074-40a>¶
　裁一跋考據精詳推勘深至使六書之學昭若日星¶
　豈但嘉惠後人臨池之藝已耶(本書康/萬民序)¶
婚䘮泊隄一巻(左通政蒲城/李應䇿撰)¶
四書說　胡傳發明(俱蒲城舉人/單允昌撰)¶
四書疑問五巻　讀易夣覺九巻¶
尚書疑問五巻　毛詩序考十巻¶
春秋事考　大成禮樂三巻¶
律吕輯　寧儉約¶
<pb:KR2k0050_WYG_074-40b>¶
仁里約(俱光禄少卿渭/南史記事撰)¶
書經解　四書解(俱學正延/長董芬撰)¶
四書㑹同　易經㑹同¶
禹貢洪範考釋　禮記通考(俱磁州同知渭/南李頴栗撰)¶
左氏臆說(經筵講官華/州王庭譔撰)　易經心解(沅陵知縣華/州張三汲撰)¶
易通　韻畧(俱濮州知州盩/厔任澄清撰)¶
春秋刪補傳註四巻　諭俗約言(左布政商州/邵可立撰)¶
四書彦講八巻(三原趙/鉅撰)¶
<pb:KR2k0050_WYG_074-41a>¶
　鉅少留心聖學所著四書彦講剴切詳明識者賞之¶
　(西安府/舊志)¶
易揆　尚書補註¶
四書弋言(俱川東道鳳/翔袁楷撰)　春秋刪補註疏(吏部尚書咸/寧王紹徽撰)¶
經書說約　論孟叅看(俱主事安定/白鍾靈撰)¶
四書詩經訓故(户部主事華/州王庭諫撰)　學庸辨(按察僉事涇/陽王徴撰)¶
四書抉微　四書典¶
詩經繡(俱乾州貢士/趙天一撰)¶
<pb:KR2k0050_WYG_074-41b>¶
五經性理䟽(國朝安定白/  爾愉撰)　易經摘要十二巻(渭南舉人/劉懿宗撰)¶
易經要畧四巻　四書求是六巻(俱渭南進士/楊自謙撰)¶
孝經神授篇一巻(蒲城雷/于霖撰)¶
四書五經正字(提學道蒲城/李馥蒸撰)¶
論孟正義八巻(知呉橋縣事/朝邑王鉞撰)¶
四書五經說(清澗舉人/白壽辰撰)¶
易經存言十巻(蒲城楊/仕顯撰)¶
　念溪著易存言凡十巻今讀其書先撮古今疑義確¶
<pb:KR2k0050_WYG_074-42a>¶
　為辨訂繼按上下經次序逐卦分部發明象解尤有¶
　特見皆從先軰諸名家中校讐磨勘而以已見獨斷¶
　之故其說竒而不詭創而仍因惟期從象見理繇古¶
　覽今以不謬於四聖之心傳故溯其源流察其本末¶
　令人一見瞭然(本書范/檉序)¶
大學直解一巻　兩論輯說十巻¶
五經要義十巻　律吕圖說二巻¶
小學句讀記(俱朝邑王/建常撰)¶
<pb:KR2k0050_WYG_074-42b>¶
中庸撮言二巻(華隂王/宜亨撰)¶
　序曰公本前哲之傳聞彚諸家之講義發揮精微其¶
　言微而顯宏而肆可謂悉聖賢之義矣(本書江/允汭序)¶
存存齋四書說十二巻(渭南劉/懿撰)¶
大中正義三巻(榆林敎授朝/邑劉峒撰)¶
四書反身録四巻(盩厔李顒撰鄠/縣王心敬録)　禮記約言(咸寧王/應井撰)¶
周易集解(安化教諭咸/寧雷壯撰)　崇禮堂四書精㫖(蒲城副榜/雷䥵撰)¶
小學人物考十二巻(蒲城原/永貞撰)¶
<pb:KR2k0050_WYG_074-43a>¶
　序曰原炎洲性質醇厚學問淵博生平著述甚富而¶
　小學人物考一書尤為有功聖學於小學中人物姓¶
　名里居名象度數無不研之精而辨之確積二十年¶
　方成書分十二巻(本書雷/䥵序)¶
詩韻釋畧五巻(三原梁/應圻撰)¶
　唐以詩取士一代才俊盡束於聲韻一途兢兢如守¶
　三尺弗敢失也余笥中藏有上海潘氏本箋註明晰¶
　每為友人索觀苦不給因授諸木公之同調大槩鮮¶
<pb:KR2k0050_WYG_074-43b>¶
　所更易但脱漏者稍稍補葺舛錯者悉為改定雖意¶
　義未能詳盡抑亦可謂十得八九矣(本書/自序)¶
春秋琴譜(韓城文學/衛朝陽撰)　字學同文(韓城監生/衛執榖撰)¶
周易蓄疑(貴州廵撫韓/城劉䕃樞撰)¶
春秋蓄疑十一巻(劉䕃/樞撰)¶
　先生以為是經之作筆削都有深意不可穿鑿附會¶
　先儒徃徃泥傳而不信經故於事理多所不合因著¶
　蓄疑一書精心深思接先聖心源逈非前此説春秋¶
<pb:KR2k0050_WYG_074-44a>¶
　者所可及也(本書孫/勷序)¶
易說十巻　尚書質疑二十四巻¶
詩說纂三十巻　禮記纂二十四巻¶
春秋解三十巻　四書說八巻(俱鄠縣王/心敬撰)¶
周易九圖䟽義二巻(蒲城劉/鳴珂撰)¶
家禮寧儉二巻(俱鄠縣王/心敬撰)¶
學易寤言八巻(臨潼劉/秉儁撰)¶
　序曰先君子註易八巻名學易寤言後夜雨屋傾簡¶
<pb:KR2k0050_WYG_074-44b>¶
　策多殘其學易寤言八巻巻各為策首策二策三策¶
　及六七八策盡被屋壓浸汚斷壞不可復識止得四¶
　巻五巻於斷壁倚木間而四巻缺坎離五巻缺咸恒¶
　遯餘卦雖存亦多殘損而下經倍甚因命子弟抄録¶
　其殘編中可因前後語尋繹者妄為補葺不可者遂¶
　缺焉(本書劉/曾序)¶
周易解翼十巻(乾州上/官章撰)¶
　跋曰闇然之學易也學之數十年有得輒録中年即¶
<pb:KR2k0050_WYG_074-45a>¶
　以注易名遍搜諸縉紳學士故家大族得秘府藏易¶
　百餘種大肆精力讀之擷其英華如是者十餘年然¶
　後汩汩然得於心而應於手也逐年有得逐年知非¶
　故數十易而稿始成其大㫖以繫辭為指歸其細注¶
　以八宫經綸錯綜為脉絡其於天道人事剛柔變化¶
　之道言言精鑿暸若指掌云(本書上官/汝恢跋)¶
易象一巻(鳳翔教授咸/陽王明弼撰)¶
　序曰人事顯而易見天道𣺌而難知至伏羲周文始¶
<pb:KR2k0050_WYG_074-45b>¶
　洩之於易然猶言天道也未言人事也孔子著為彖¶
　象以及繫辭由天道而推之人事俾學者曉然於天¶
　人之一致奉之以脩身寡過而漸臻乎窮神知化之¶
　㣲弼也事易有年潛心玩易不揣愚昧姑取卦象妄¶
　加詮解非敢曰即是而見聖學之心亦庶幾勉求知¶
　乎聖學之功云爾(本書/自序)¶
　史類¶
史之類凡十三曰正史類曰編年類曰别史類曰史鈔¶
<pb:KR2k0050_WYG_074-46a>¶
類曰故事類曰職官類曰傳記類曰儀注類曰刑法類¶
曰目録類曰譜牒類曰地理類曰霸史類¶
　(按史為紀事之書陜人所作固不容湮没而其他考/地理紀形勝與一切有闗兹土之籍雖非陜人著作)¶
　(亦必表章之/以備典故云)¶
秦紀(秦大夫岐州/公孫枝撰)¶
　秦紀不載日月其文畧不具然戰國之權變亦有可¶
　頗采者(史記六/國表)公孫支書而藏之秦䇿於是出(扁鵲/傳)¶
史記一百三十巻(漢太史令龍/門司馬遷撰)¶
<pb:KR2k0050_WYG_074-46b>¶
　自序曰小子弗敏悉論先人所次舊聞弗敢闕紬史¶
　記石室金匱之書網羅天下放失舊聞王迹所興原¶
　始察終見盛觀衰論考之行事畧推三代録秦漢上¶
　記軒轅下至於兹著十二本紀既科條之矣並時異¶
　世年差不明作十表禮樂捐益律厯改易兵權山川¶
　鬼神天人之際承敝通變作八書二十八宿環北辰¶
　三十輻共一轂運行無窮輔拂股肱之臣配焉忠信¶
　行道以奉主上作三十世家扶義俶儻不令已失時¶
<pb:KR2k0050_WYG_074-47a>¶
　立功名於天下作七十列傳凡百三十篇五十二萬¶
　六千五百字(本書/原序)晁氏曰漢太史令司馬遷叙其父¶
　談書創為義例起黄帝迄漢武獲麟之嵗遷没後缺¶
　景武紀禮樂律書三王世家漢興以來將相年表日¶
　者龜䇿傳靳蒯列傳等十篇元成間褚少孫追補及¶
　益以武帝後事辭㫖淺鄙不及遷書逺甚(讀書/志)¶
出闗士心一巻(博望侯城/固張騫撰)¶
漢武内傳二巻¶
<pb:KR2k0050_WYG_074-47b>¶
　晁氏曰不題撰人記王母降(讀書/志)¶
續太史公七篇(陽陵馮/商撰)¶
　韋昭曰馮商受詔續太史公十餘篇在班彪别録商¶
　字子髙師古曰七畧云商陽陵人治易事五鹿充宗¶
　後事劉向能屬文後與孟栁俱待詔頗序列傳未卒¶
　病死(漢書藝/文志注)¶
飛燕外傳一巻(河東都尉伶𤣥/撰茂陵卞理藏)¶
　晁氏曰伶𤣥撰茂陵卞理藏之金縢漆樞王莽之亂¶
<pb:KR2k0050_WYG_074-48a>¶
　劉恭得之傳於世晋荀朂校上(讀書/志)陳氏曰稱漢河¶
　東都尉伶𤣥子于撰自言與揚雄同時而史無所見¶
　或云偽書也然通徳擁髻等事文士多用之而禍水¶
　滅火一語司馬公載之通鑑矣(文獻/通考)¶
戰國策十三巻(漢宗室光禄/大夫劉向録)¶
　漢䕶左都水使者光禄大夫劉向録舊號或曰國策¶
　或曰國事或曰短長或曰事語或曰長書或曰脩書¶
　向以戰國時㳺士輔所用之國為之策謀宜為戰國¶
<pb:KR2k0050_WYG_074-48b>¶
　策凡十二國三十二篇繼春秋以後記楚漢之興總¶
　二百五十年事今篇巻亡缺第二至十三十一至三¶
　闕又有後漢高誘註本二十巻今缺第一第五第十¶
　一至二十止存八巻(崇文/總目)¶
古列女傳八巻續列女傳一巻(劉向/撰)¶
　晁氏曰漢劉向撰睹趙衛之屬起微賤踰禮制以為¶
　王敎由内及外乃采詩書所載賢妃貞女及嬖孽亂¶
　亡者序次為列女傳凡八篇以戒天子前有王回序¶
<pb:KR2k0050_WYG_074-49a>¶
　其略曰此書有母儀賢明仁智貞慎節義辨通嬖孽¶
　等篇而各頌其義圖其狀總為卒篇傳如太史公記¶
　頌如詩之四言而圖為屏風然世所行向書乃分傳¶
　每篇上下並頌為十五巻其十二傳無頌三傳同時¶
　人五傳其後人通題曰向譔題其頌曰向子歆撰與¶
　漢史不合故崇文總目以陳嬰母等十六傳為後人¶
　所附予以頌考之每篇皆十五傳耳則凡無頌者宜¶
　皆非向所奏書不特自陳嬰母所斷也圖云畫之屏¶
<pb:KR2k0050_WYG_074-49b>¶
　風而史有頌圖在八篇莫得而考以向所序書多散¶
　亡獨此幸存而完復為他手竄疑於其真故并録其¶
　目而以頌證之刪為八篇號為古列女傳餘十二傳¶
　其文亦雅奥可喜故又以時次之别為一篇號續列¶
　女傳公武按隋經籍志有劉向列女傳十五巻又有¶
　劉歆列女傳頌又有項原列女後傳今回刪此書為¶
　八篇以合史漢得之矣至於疑頌非歆作葢因顔籒¶
　之言爾則未必然也十二傳豈項原所作耶(讀書/志)¶
<pb:KR2k0050_WYG_074-50a>¶
七畧别録二十巻　世本二巻¶
列士傳二巻(俱劉/向撰)¶
列仙傳二巻(劉向/撰)¶
　陳氏曰漢劉向撰凡七十二人每傳有贊似非向撰¶
　西漢人文章不爾也舘閣書目三巻六十二人崇文¶
　總目作二巻七十二人與此合(文獻/通考)¶
七畧七巻(漢宗室侍/中劉歆撰)¶
　漢興大收篇籍廣開獻書之路迨孝武世書簡缺脱¶
<pb:KR2k0050_WYG_074-50b>¶
　於是建藏書之策置寫字之官下及諸子傳説皆充¶
　秘府至成帝時書頗散亡使謁者陳農求遺書於天¶
　下詔光禄大夫劉向校經傳諸子詩賦步兵校尉任¶
　宏校兵書太史令尹咸校術數侍醫李柱國校方技¶
　每一書已向輒條其篇目撮其指意録而奏之會向¶
　卒哀帝復使向子歆卒父業於是總羣書而奏其七¶
　畧故有輯畧有六藝畧有諸子畧有詩賦畧有兵書¶
　畧有方技畧(漢書藝/文志)大凡三萬三千九十巻(隋書經/籍志)¶
<pb:KR2k0050_WYG_074-51a>¶
前漢書一百巻(蘭䑓令史扶/風班固撰)¶
　班彪以司馬遷作史記太初以後闕而不録乃採繼¶
　前史遺事傍貫異聞作後傳數十篇彪卒子固以彪¶
　所續前史未詳乃濳精研思欲就其業有人告固私¶
　改作國史詔下京兆獄盡取其家書固弟超詣闕上¶
　書言固所著述意顯宗甚竒之除蘭臺令史與前睢¶
　陽令陳宗長陵令尹敏司𨽻從事孟異共成世祖本¶
　紀固又撰功臣平林新市公孫述事作列傳載記二¶
<pb:KR2k0050_WYG_074-51b>¶
　十八篇奏之帝乃使終成前所著書固採纂前記綴¶
　集所聞以述漢書起元髙祖終於孝平王莾之誅十¶
　有二世二百三十年綜其行事旁貫五經上下治道¶
　為春秋表志傳凡百篇當世甚重其書學者莫不諷¶
　誦焉(冊府/元龜)晁氏曰後漢班固續司馬遷史記撰十二¶
　帝紀八年表十本志七十列傳凡八十餘萬字固既¶
　瘐死書頗散亂章帝令其妹曹世叔妻昭就東觀校¶
　輯内八表天文志皆其所補也(讀書/志)¶
<pb:KR2k0050_WYG_074-52a>¶
西域傳(班固/撰)¶
　班固記諸國風土人俗皆已詳備前書撰建武以後¶
　其事異於昔者以為西域傳皆安帝命班勇所記云¶
　(冊府/元龜)¶
漢武故事二巻¶
　晁氏曰世言班固撰唐張柬之書洞㝠記後云漢武¶
　故事王儉造(讀書/志)¶
列女傳注十五傳(扶風曹世叔/妻班昭撰)¶
<pb:KR2k0050_WYG_074-52b>¶
　隋書崇文總目皆稱十五篇曹大家注以頌義考之¶
　葢大家所注離為十四與頌義凡十五篇益陳嬰母¶
　及東漢以來梁鴻妻十有六事非劉向書本然也(曽/鞏)¶
　(目録/序)¶
三輔決録七巻(衞尉卿長/陵趙岐撰)¶
　趙岐為衞尉多所述作著三輔史録傳於時序曰三¶
　輔者本雍州之地世世徙公卿大夫吏二千石及髙¶
　貲皆以陪諸陵五方之俗雜會非一國風不但繫於¶
<pb:KR2k0050_WYG_074-53a>¶
　詩之秦豳也其為士好髙尚義貴於名行其俗失則¶
　趨勢進權惟利是視余以不才生於西土耳能聽而¶
　聞故老之言目能視而見衣冠之疇心能識而觀其¶
　賢愚嘗以元冬夢黄髪之士姓元名明字子真與余¶
　寤言言必有中善否之間無所違依命操筆者書之¶
　近從建武以來暨於斯今其人既亡行乃可書玉石¶
　朱紫繇此定矣故謂之史録岐恐時人不盡其意故¶
　隱其書惟以示同郡嚴象(冊府/元龜)¶
<pb:KR2k0050_WYG_074-53b>¶
龍山史記注(華陰張/昶撰)¶
　沈休文有龍山史記注張昶著昶後漢末大儒而世¶
　亦不稱譽余少時江南李育之來訪余求進此文後¶
　為火所焚更不復得豈斯文天欲秘者耶(柳宗元/龍城録)¶
益部耆舊傳(三國蜀漢/中陳述撰)¶
　漢中陳述字申伯博學多聞著益部耆舊傳及志(三/國)¶
　(志李/譔傳)¶
女記十巻　律本二十一巻¶
<pb:KR2k0050_WYG_074-54a>¶
盟會圖(俱晋征南將軍/杜陵杜預撰)晋令四十卷(杜預賈/充撰)¶
畿服經一百七十巻(秘書監衛尉卿/長安摯虞撰)¶
　晋世摯虞依禹貢周官作畿服經其州郡及縣分野¶
　封略事業國邑山陵水泉鄉亭城道里土田民物風¶
　俗先賢舊好靡不具悉(隋書藝/文志)¶
三輔決録注解　會計典録二巻¶
決疑要註一巻　晋官書¶
文章志四巻(俱摯/虞撰)¶
<pb:KR2k0050_WYG_074-54b>¶
族姓昭穆記十巻(摯虞/撰)¶
　虞以漢末喪亂譜傳多亡失雖其子孫不能言其先¶
　祖撰族姓昭穆十巻上䟽進之以為足以備物致用¶
　廣多聞之益(晋書/本傳)¶
晋諸公叙讚二十二巻　百官名十四巻¶
晋公卿禮秩故事九巻　晋厯二巻(俱秘書丞泥/陽傅暢撰)¶
洛陽圖一巻(懷州刺史華/陰楊佺期撰)¶
西京雜記二巻(散騎常侍丹/陽葛洪撰)¶
<pb:KR2k0050_WYG_074-55a>¶
　洪家世有劉子駿漢書一百巻無首尾題目但以甲¶
　乙丙丁紀其巻數先公傳云歆欲撰漢書編録漢事¶
　未得締構而亡故書無宗本止雜記而已失前後之¶
　次無事類之辨後好事者以意次第之始甲終癸為¶
　十帙帙十巻合為百巻洪家具有其書試以此考校¶
　班固所作殆是全取劉氏有小異同耳并固所不取¶
　不過二萬許言今抄出為二巻名曰西京雜記以禆¶
　漢書之闕後洪家遭火書籍都盡此兩巻在洪巾箱¶
<pb:KR2k0050_WYG_074-55b>¶
　中常以自隨故得猶在劉歆所記世人罕有縱復有¶
　者多不備足見其首尾参錯前後倒亂亦不知何書¶
　罕能全録恐年代稍久歆所撰遂殁并洪家此書二¶
　巻不知出所故序之云爾(本書/原跋)晁氏曰晋葛洪撰江¶
　左人或以為吳均依託為之(讀書志敏按康熙初布/政使顔  刻于西安有)¶
　(序見/藝文)¶
闗中記一巻(葛洪/撰)¶
　陳氏曰晋葛洪稚川撰所載殊簡略(文獻/通考)¶
<pb:KR2k0050_WYG_074-56a>¶
三輔故事二巻¶
　晋世撰(隋書經/籍志)¶
遊行外國傳一巻(新豐沙門/智猛撰)¶
秦記十一巻(宋殿中將軍裴景仁撰/梁雍川主簿席惠明注)¶
後漢書音二巻(梁通直卽杜/陵韋□撰)¶
漢水記五巻(尚書左丞頴/川庾仲雍撰)¶
漢書續訓二巻(北平咨議㕘軍/杜陵韋稜撰)¶
西京新記六十巻(梁宗室/蕭賁撰)¶
<pb:KR2k0050_WYG_074-56b>¶
三輔黄圖三巻(不著撰/人名氏)¶
　晁氏曰按經籍志有黄圖一巻記三輔宫觀陵廟明¶
　堂辟雍郊畤等即此書也不著撰人名姓其間頗引¶
　劉昭漢志然則出於梁陳間也(讀書/志)陳氏曰按唐志¶
　一巻今分上下巻載秦漢間宫室苑囿甚詳多引用¶
　應劭漢書解而如淳顔師古復引此書為據意漢魏¶
　間人所作然中興書目以為崇文總目及國史志不¶
　載疑非本書也程氏雍録辨之尤詳(文獻通考政按/康熙初布  使)¶
<pb:KR2k0050_WYG_074-57a>¶
　(顔敏刻於西安/有序見藝文)¶
邇儀四巻(陳茂陵/馬樞撰)¶
魏國統二十巻(後魏秘書令/泥陽梁祚撰)¶
西京記三巻(後周驃騎大/將軍薛寘撰)¶
　薛寘河東汾陰人撰西京記引據該洽世皆稱其博¶
　聞焉(周書/本傳)¶
大統式三巻(武功蘇/綽撰)¶
東都圖記二十巻　東宫典記七十巻(俱隋尚書京/兆宇文愷撰)¶
<pb:KR2k0050_WYG_074-57b>¶
漢書決疑十二巻(萬年顔/㳺秦撰)　韋氏譜十巻(京兆韋/鼎撰)¶
華山精舍記一巻(張光/録撰)¶
晋書一百三十巻(唐太宗御撰太史令/扶風李淳風等分著)¶
　晁氏曰貞觀中以何法盛等十八家晋史未善詔房¶
　喬等與褚遂良許敬宗再加撰次乃據臧榮緒書增¶
　損之後又命李淳風李義甫李延壽等十三人分掌¶
　著述敬播等四人考正類例西晋四帝五十四年東¶
　晋十一帝一百二年又胡羯氐羌鮮卑割據中原為¶
<pb:KR2k0050_WYG_074-58a>¶
　五涼四燕三秦二趙夏蜀十六國共成帝紀十志二¶
　十列傳七十載記三十例出于播天文律厯淳風專¶
　之喬以宣武紀陸機王羲之傳論上所自為故曰制¶
　㫖又總題御撰焉(讀書/志)¶
凌煙閣功臣贊一巻(太宗/御撰)¶
女則要録十巻(長孫皇/后撰)¶
　后嘗采古婦人事著女則十篇及崩宫司以聞帝為¶
　之慟示近臣曰后此書可用垂後(唐書/本傳)¶
<pb:KR2k0050_WYG_074-58b>¶
御銓定漢書八十七巻(髙宗與郝/處俊等撰)¶
高宗實録一百巻　兆人本業記三巻¶
述聖記一巻　列女傳一百巻¶
孝女傳二十巻　古今内範一百巻¶
内範要略十巻　保傅乳母傳七巻¶
鳳樓新誡二十巻　紫宸禮要十巻(俱則天皇/后武氏撰)¶
唐六典三十巻(𤣥宗/御撰)¶
　晁氏曰唐𤣥宗撰李林甫張說等注以三公三師三¶
<pb:KR2k0050_WYG_074-59a>¶
　省九寺五監十二衛等列其職司官佐叙其品秩以¶
　擬周禮雖不能悉行於世而諸司遵行殆將過半觀¶
　唐會要請事者徃徃援據以為實韋述以為書雖成¶
　而竟不行過矣然識者謂自唐虞至周有六官而無¶
　寺監自秦迄陳有寺監而無六官獨此書兼之故官¶
　皆複重也(讀書/志)¶
梁書五十六巻(散騎常侍萬/年姚思亷撰)¶
　晁氏曰唐姚思亷撰六本紀五十列傳唐貞觀三年¶
<pb:KR2k0050_WYG_074-59b>¶
　詔思㢘同魏徴撰思亷梁史官察之子推其父意又¶
　採謝吳等所記以成此書徴惟總論而已筆削次序¶
　皆出思亷思亷名簡以字行(讀書/志)¶
陳書三十六巻(姚思/亷撰)¶
　晁氏曰唐姚思亷撰六本紀三十列傳其父察在陳¶
　嘗刪撰梁陳事未成陳亡隋文帝問之察以所論載¶
　每一篇成輒上之未訖而值察且死屬思亷繼其業¶
　貞觀中與梁書同時上之其書世以罕傳多脫誤(讀/書)¶
<pb:KR2k0050_WYG_074-60a>¶
　(志/)南豐曾氏曰唐興武徳五年高祖以自魏以來五¶
　百餘嵗世統數更史氏放逸乃詔論次而思亷遂受¶
　詔為陳書久之猶不就貞觀三年遂詔論譔於秘書¶
　内省十年正月壬子始上之觀察等之為此書歴三¶
　世傳父子更數十嵗而後乃成葢其難如此然及其¶
　既成與宋魏齊梁等書世亦傳之者少故學者於其¶
　行事之迹亦罕得而詳也而其書亦以罕傳則自秘¶
　府所藏徃徃脫誤嘉祐六年始詔校讎使可鏤板行¶
<pb:KR2k0050_WYG_074-60b>¶
　之天下而臣等言梁陳等書缺獨舘閣所藏恐不足¶
　以定著願詔京師及州縣藏書之家悉上之先皇帝¶
　為下其事至七年冬稍稍始集臣等相校至八年七¶
　月陳書三十六篇者始校定可傳其疑者亦不敢損¶
　益時各䟽於篇末其書舊無目録列傳名氏多闕謬¶
　因别為目録一篇使覽者得詳焉(本書曾/鞏序)¶
漢書注一百二十巻(中書侍郎萬/年顔師古撰)¶
　陳氏曰師古以太子承乾之命總先儒注解服䖍應¶
<pb:KR2k0050_WYG_074-61a>¶
　劭而下二十餘人刪繁補畧裁以已說遂成一家世¶
　號杜征南顔秘監為班史忠臣(文獻/通考)鄭氏曰顔師古¶
　解漢書所以得忠臣之名者以其盡之矣漢書未經¶
　顔氏之前凡幾家一經顔氏之後後人不能易其說¶
　縱有措辭易說之者如朝月曉星不能有其明也(夾/漈)¶
　(書/目)¶
南部煙花録一巻(顔師/古撰)¶
　晁氏曰唐顔師古撰載隋煬帝時官中秘事僧志徹¶
<pb:KR2k0050_WYG_074-61b>¶
　得之於宫閣筍筆中一名大業拾遺記(讀書/志)¶
王會圖(巻/亡)　獬豸記一巻¶
安興貴家傳(巻/亡)　靖亂安邦記一巻(以上俱顔/師古撰)¶
隋書八十五巻志三十巻(顔師古/等撰)¶
　顔師古孔頴逹于志寕李淳風韋安仁李延壽與令¶
　狐徳棻敬播趙𢎞智魏徴等譔(唐書藝/文志)晁氏曰唐魏¶
　徴等撰紀五列傳五十五長孫無忌等撰志三十初¶
　詔顔師古孔頴達脩述徴總其事序論皆徴自作復¶
<pb:KR2k0050_WYG_074-62a>¶
　又詔于志寧李淳風韋安仁李延壽同脩五代史志¶
　無忌上之詔編第入隋書人亦號五代史志天文律¶
　厯五行三志淳風獨作(文獻/通考)¶
法象志七巻(太史令岐山/李淳風撰)¶
　淳風明歩天厯筭以將仕郎直太史局置渾天儀詆¶
　摭前世得失著法象書七篇上之(唐書/本傳)¶
典章文物志(李淳/風撰)¶
隋方志圖(李淳風/刋定)¶
<pb:KR2k0050_WYG_074-62b>¶
　李淳風刋定隋方志圖頗為詳悉所注郡邑多依用¶
　其後州縣改𨽻管屬不同但據山河以分耳(舊唐書/天文志)¶
周書五十巻(秘書丞華原令/狐徳棻等撰)¶
　晁氏曰唐令狐徳棻等撰本紀八列傳四十二初周¶
　有柳虯隋牛洪各有撰次率多牴牾貞觀中徳棻請¶
　撰次乃詔與陳叔逹唐儉共成之先是蘇綽秉周政¶
　詞令多准尚書牛𢎞為史尤務清言徳棻因之以成¶
　是書故多非實録仁宗時出太清樓本合史舘秘閣¶
<pb:KR2k0050_WYG_074-63a>¶
　本又募天下書而取夏竦李㢲家本下舘閣正是其¶
　文字其後林希王安國上之(讀書/志)¶
髙宗後脩實録三十巻(令狐徳/棻等撰)¶
　陳氏曰按志令狐徳棻撰止乾封劉知幾續成之故¶
　號後修書本三十巻闕十一巻(文獻/通考)¶
皇帝封禪儀六巻　武徳貞觀兩朝史八十巻¶
凌烟閣功臣故事四巻　令狐家傳一巻(俱令狐/徳棻撰)¶
西征記(巻亡檢校司農/京兆韋𢎞機撰)¶
<pb:KR2k0050_WYG_074-63b>¶
　𢎞機仕貞觀時為左千牛胄曹參軍使西突厥冊拜¶
　同俄設為可汗會石國叛道梗三年不得歸裂裾録¶
　所過諸俗物産為西征記比還太宗問外國事即上¶
　其書帝大悅(唐書/本傳)¶
後漢書音義二十七巻　東都記二十巻(俱韋/機撰)¶
　(按藝文志韋機後漢書音義二十七巻東都記二十/巻西征記巻亡韋機别無所見據列傳稱西征記為)¶
　(𢎞機作而𢎞機嘗于髙宗時為司農少卿主東都營/田苑則東都記應即其主營田日記事之書漢書音)¶
　(義當並出其手以避追諡孝敬帝/諱不稱𢎞也故以二書並附於此)¶
<pb:KR2k0050_WYG_074-64a>¶
後漢書一百巻(章懷太/子賢注)¶
　舊紀儀鳳元年十二月丙申皇太子賢上所注後漢¶
　書賜物三萬段(玉/海)¶
列藩正論三十巻(章懷太/子賢撰)¶
時政記四十巻(文昌左丞同平章/事萬年姚璹撰)¶
　永徽後左右史惟對仗承㫖仗下謀議不得聞璹以¶
　帝王謨訓不可闕記請仗下所言軍國政要責宰相¶
　自撰號時政記以授史官從之時政有記自璹始(唐/書)¶
<pb:KR2k0050_WYG_074-64b>¶
　(本/傳)¶
漢書紹訓(户部尚書萬/年姚班撰)¶
　班曾祖察嘗撰漢書訓纂而後之注漢書多竊取其¶
　意為已說班著紹訓以發明舊義云(唐書/本傳)¶
歴古創置儀五巻　禮樂集十巻(俱刑部尚書萬/年顔真卿撰)¶
華山記一巻(范陽徵士/盧鴻撰)¶
唐書一百三十巻(工部侍郎萬/年韋述撰)¶
　唐韋述撰初吳兢撰唐史自創業訖於開元凡一百¶
<pb:KR2k0050_WYG_074-65a>¶
　一十巻述因兢舊本更加筆削刋去酷吏傅為紀志¶
　列傳一百一十二巻至徳乾元以後史官于休烈又¶
　增肅宗紀二巻而史官令狐峘等復於紀志傳後隨¶
　篇增緝而不加巻帙今書一百三十巻其十六巻未¶
　詳撰人名氏(崇文/總目)¶
集賢注記二巻(韋述/撰)¶
　晁氏曰唐集賢學士韋述撰述在集賢四十年天寶¶
　丙申摭置院始未及院中故事修撰書史之次及孝¶
<pb:KR2k0050_WYG_074-65b>¶
　明時學士名氏頗善序事(讀書/志)¶
續七志(韋述等/分撰)¶
　馬懷素奏述與諸儒即秘書續七志五年而成(唐書/本傳)¶
　馬懷素以自齊以前舊籍王儉七志已詳請採近書¶
　篇目及前志遺者續儉志以藏秘府詔可即拜懷素¶
　秘書監召尹知章韋述等二十二人分部撰次(玉/海)¶
開元譜二十巻(韋述/撰)¶
　述好譜學見柳沖所撰姓族系譜每私寫懷之還舍¶
<pb:KR2k0050_WYG_074-66a>¶
　則又繕録故於百氏源𣲖為詳乃更撰開元譜二十¶
　篇(唐書/本傳)¶
百家𩔖例二巻(韋述/撰)¶
　工部侍郎韋述撰又以大唐縉紳進姬周十八姓大¶
　唐相門甲族八十六家附其後(中興/書目)¶
宰相甲族一巻(韋述/等撰)¶
　晁氏曰唐韋述蕭頴士等撰自王方慶而下十有四¶
　家(讀書/志)¶
<pb:KR2k0050_WYG_074-66b>¶
兩京新記五巻(韋述/撰)¶
　開元中撰西京始於開皇東都起於大業宋敏求演¶
　之為長安志十巻河南志二十巻(玉/海)¶
唐春秋三十巻　高宗實録三十巻¶
御史臺記十巻　東封記一巻¶
集賢書目一巻　學士院雜撰目一巻¶
兩京道里記三巻　史例一巻(以上俱/韋述撰)¶
南宫故事十二巻　宫卿舊事一巻¶
<pb:KR2k0050_WYG_074-67a>¶
文貞公事録一巻　尚書考功簿五巻¶
尚書考功狀績簿十巻　尚書科配簿五巻¶
五省遷除二十巻　王氏女記十巻¶
王氏王嬪傳五巻　續妬記五卷¶
魏元成傳一巻　郭元振傳一巻¶
三品官祔廟禮二巻　古今儀集五十巻¶
王氏家牒十五巻　家譜二十巻¶
王氏著録十巻　九&KR0580;山志十巻(俱廣州都督咸/陽王方慶撰)¶
<pb:KR2k0050_WYG_074-67b>¶
唐𤣥宗實録一百巻(岐山元/載撰)¶
　晁氏曰唐元載等撰起即位盡上元三年凡五十年¶
　安史之亂𤣥宗起居注亡大厯中史官令狐峘裒掇¶
　詔策備一朝之遺闕開元天寶間君臣事多漏略(讀/書)¶
　(志/)陳氏曰題元載撰葢左拾遺令狐峘所為而載以¶
　宰相監脩也史稱事多漏略拙於取棄不稱良史峘¶
　徳棻五世孫也(文獻/通考)¶
唐肅宗實録二十巻(元載/撰)¶
<pb:KR2k0050_WYG_074-68a>¶
　晁氏曰唐元載等撰起即位盡後元年凡六年陳氏¶
　曰亦元載監脩不見史官姓名(讀書/志)¶
汾陽王家傳十巻(陳雄/撰)¶
　晁氏曰唐陳雄撰雄本汾陽王郭子儀僚吏後又從¶
　事渾瑊幕府故傳不名第九巻録行狀第十巻録副¶
　佐三十三人大將二十七人曰忠武將佐略(讀書/志)¶
唐代宗實録四十巻(左拾遺華原/令狐峘撰)¶
　晁氏曰唐令狐峘撰起寶寧元年壬寅止大厯十四¶
<pb:KR2k0050_WYG_074-68b>¶
　年己未凡十七年(讀書/志)令狐峘撰代宗實録四十巻¶
　雖勤苦然多遺漏不稱良史至元和二年其子丕為¶
　太僕寺丞進峘所撰代宗實録四十巻詔付史舘贈¶
　峘工部尚書叙事用舍咸不當而又多於漏略名臣¶
　如房琯不立傳直䟽如顔真卿略而不載(冊府/元龜)¶
陸氏宗系碣一巻(令狐/峘撰)¶
開元禮義釋二十巻(博士萬年/韋彤撰)¶
元和格敕三十巻(畧陽權徳/輿等集)¶
<pb:KR2k0050_WYG_074-69a>¶
刪定制敕三十巻(長安許孟/容等集)¶
開元後禮二十巻(京兆韋/渠牟撰)¶
唐嶲州圖(檢校尚書萬/年韋臯撰)¶
　舊紀貞元十三年五月丙戍朔韋臯收復嶲州畫圖¶
　來上(玉/海)¶
西南夷事狀二十巻　西戎記二巻(俱韋/臯撰)¶
通典二百卷(宰相萬年/杜佑撰)¶
　自序曰夫理道之先在乎行教化教化之本在乎足¶
<pb:KR2k0050_WYG_074-69b>¶
　衣食易稱聚人曰財洪範一曰食二曰貨夫子曰既¶
　富而且教斯之謂矣夫行教化在乎設職官設職官¶
　在乎審官材審官材在乎精選舉制禮以端其序立¶
　樂以和其心此先哲王致治之大方也故職官設然¶
　後興禮樂焉教化&KR0549;然後用刑罰焉列州郡俾分領¶
　焉置邉防遏戎敵焉是以食貨為之首選舉次之職¶
　官又次之禮又次之樂又次之刑又次之其次州郡¶
　又次之邉防末之或覽之者庶幾知篇第之㫖也(本/書)¶
<pb:KR2k0050_WYG_074-70a>¶
　(原/序)晁氏曰先是劉秩採經史自黄帝迄天寶末制度¶
　沿革廢置議論得失倣周禮六官法為政典三十五¶
　篇佑以為未盡因廣之參以新禮為二百篇世推該¶
　洽三十六年成書徳宗時上之(讀書/志)¶
外典職官記十卷　文宗朝備問一巻¶
賔佐記一巻(俱杜/佑撰)¶
翰林院故事一卷(學士京兆/韋執誼撰)¶
　貞元二年學士韋執誼撰述貞觀以來翰林建置沿¶
<pb:KR2k0050_WYG_074-70b>¶
　革記云自立此院連飛繼鳴者逾三十人因以官秩¶
　名氏次叙為故事今是書名氏皆缺(書/目)¶
邠志三巻(侍御史/凌凖撰)¶
　陳氏曰唐殿中侍御史凌準宗一撰邠軍即朔方軍¶
　也此本從旴江晁氏借録其末題云文忠脩唐史求¶
　此書不獲今得於忠憲范公之孫伯髙其中尚舛誤¶
　當訪求正之紹興乙丑晁公酇(文獻通考路按宋史/藝文志有  隋邠志)¶
　(三/巻)¶
<pb:KR2k0050_WYG_074-71a>¶
(唐/)徳宗實録五十巻(侍讀學士萬年/韋處厚等同脩)¶
　元和二年二月詔撰徳宗實録五年十月庚辰宰臣¶
　裴垍與史官蔣武韋處厚等五人撰五十巻上之(㑹/要)¶
翰林學士記一巻(韋處/厚撰)¶
　長慶元年韋處厚撰記得人之意(書/目)¶
太和國記二十巻(韋處/厚撰)¶
柳氏自備録三十巻(刑部尚書華/原柳仲郢撰)¶
　仲郢嘗手鈔六經司馬遷班固范蔚宗史皆一鈔魏¶
<pb:KR2k0050_WYG_074-71b>¶
　晋及南北朝再又𩔖所鈔他書凡三十篇號柳氏自¶
　備(唐書/本傳)¶
京兆杜氏家譜一巻　史略三十巻¶
東齋籍二十巻　閒居録三十巻(俱太子賔客/京兆杜信撰)¶
奉天録一巻(趙元/一撰)¶
　陳氏曰唐趙元一撰起建中四年涇原叛命終興元¶
　元年克復神都(文獻/通考)¶
徳宗幸奉天録一巻(崔光/庭撰)　奉天紀一巻(徐岱/撰)¶
<pb:KR2k0050_WYG_074-72a>¶
通厯十巻(户部尚書扶/風馬總撰)¶
　晁氏曰唐馬總撰纂太古十七氏中古五帝三王及¶
　刪取秦漢三國晋十六國宋齊梁陳元魏北齊後周¶
　隋世紀興㓕粗述其君賢否取虞世南略論分繫於¶
　末以見義焉(讀書/志)陳氏曰書本十巻止於隋代今書¶
　直至五代增五巻者後人所叙也(文獻/通考)¶
唐年小録八巻(馬總/撰)¶
　陳氏曰唐户部尚書扶風馬總會元撰記唐以來雜¶
<pb:KR2k0050_WYG_074-72b>¶
　事分為七門末巻為雜録舊有一本略甚後有程文¶
　簡本傳之始為全書(文獻/通考)¶
唐天祚長厯(著作郎華/原柳樸撰)¶
　樸述天祚長厯斷自漢武帝紀元為編年以大政大¶
　祥異侵叛戰伐隨著之閠位者附見其左嘗謂杜征¶
　南春秋後序述紀甲厯為得實自餘史家皆差蔣系¶
　以為然(唐書/本傳)¶
正閏位厯三巻(柳樸/撰)　衣冠盛事一巻(武功蘇/特撰)¶
<pb:KR2k0050_WYG_074-73a>¶
史記名臣䟽三十四巻(京兆竇/羣撰)¶
回鶻道里記(宗正少卿萬/年李晟撰)¶
大唐說纂四巻(亳州刺史京/兆李繁撰)¶
　藝文志有李繁大唐說纂四巻今罕得其書予家有¶
　之凡所紀事率不過數十字極為簡要新史大抵采¶
　用之其忠節一門曰武后問石泉令王方慶曰朕夜¶
　夣雙陸不勝何也曰葢謂宫中無子意者恐有神靈¶
　儆夫陛下因陳人心在唐之意后大悟召廬陵王復¶
<pb:KR2k0050_WYG_074-73b>¶
　儲位新史載其說通鑑去之似為可惜(容齋/隨筆)¶
北荒長君録三巻(李繁/撰)¶
相國鄴侯家傳十巻(李繁/撰)¶
　晁氏曰唐亳州刺史李繁撰繁鄴侯泌之子也太和¶
　中以罪繫獄當死恐先人功業不傳乞廢紙拙筆於¶
　獄吏以成傳藁戒其家求世間人潤色之後竟不果¶
　宋子京謂其辭浮侈云(讀書/志)¶
唐文宗實録四十巻(御史中丞澄/城魏謩撰)¶
<pb:KR2k0050_WYG_074-74a>¶
　晁氏曰唐魏謩撰起即位盡開成五年凡十四年宣¶
　宗大中八年史官蔣偕牛叢王諷盧吉同脩(讀書/志)¶
開成承詔録二巻(唐宗室行軍/司馬李石撰)¶
　晁氏曰唐李石撰石與鄭覃李固言相文宗録當時¶
　延英奏對事(讀書/志)¶
定戎闗圖(隴州防禦/使薛逵奏)¶
　大中六年隴州防禦使薛逵奏移築故闗改為定戎¶
　闗功畢謹畫圖進上勅㫖新置闗城得其要害形於¶
<pb:KR2k0050_WYG_074-74b>¶
　圖畫頗見公忠宜依所奏(㑹/要)¶
諸道山河地名要略九巻(吏部侍郎京/兆韋澳撰)¶
　一名處分語一名新集地理書(宋史藝/文志)¶
續唐厯二十巻(韋澳/撰)　零陵録一巻(尚書同平章事/京兆韋宙撰)¶
唐武宗實録一巻(京兆韋/保衡撰)¶
　晁氏曰唐韋保衡撰武宗以後實録皆亡今止有會¶
　昌元年正月二月(讀書/志)陳氏曰按唐志惟有武宗實¶
　録三十巻其後皆未嘗修纂更五代武録亦不存邯¶
<pb:KR2k0050_WYG_074-75a>¶
　鄲書目惟有一巻而已(文獻/通考)¶
扶風竇氏血脉家譜一巻(國子博士/竇澄之撰)¶
貞陵遺事二巻(中書舍人華/原令狐澄撰)¶
　陳氏曰唐中書舍人令狐澄撰所記十七事(文獻/通考)¶
皇王寶運録十巻(岐國公京兆/韋昭度撰)¶
制表䟽一巻(學士承㫖同平章/事華原令狐綯撰)¶
續貞陵遺事一巻(吏部侍郎華/原柳玭撰)¶
　陳氏曰玭所續十四事(文獻/通考)¶
<pb:KR2k0050_WYG_074-75b>¶
柳氏序訓一巻(柳玭/撰)¶
　晁氏曰唐柳玭叙其祖公綽已下内外事跡以訓其¶
　子孫(讀書/志)¶
金鑾宻記一巻(一作三巻韓學士/承㫖萬年  偓撰)¶
　晁氏曰唐韓偓撰偓天復元年為翰林學士從昭宗¶
　西幸朱温圍岐二年偓因宻記其謀議及所聞見事¶
　止於貶濮州司馬予嘗謂偓有君子之道四焉唐之¶
　末南北分朋而忘其君偓崔𦙍門生獨能棄家從上¶
<pb:KR2k0050_WYG_074-76a>¶
　一也其時縉紳無不交通内外以獵取爵禄偓獨能¶
　力辭相位二也不肯草韋貽範起復麻三也不肯致¶
　拜於朱温四也詩曰風雨如晦雞鳴不已偓之謂矣¶
　而宋子京薄之奈何一本釐天復二年三年各為一¶
　巻首尾詳畧頗不同互相讎校凡改正千有餘字云¶
　(讀書/志)¶
史通析微十巻(諫議大夫同平章/事華原柳璨撰)¶
　晁氏曰唐柳璨炤之撰璨以劉子元史通誣妄聖哲¶
<pb:KR2k0050_WYG_074-76b>¶
　評湯之徳為偽迹論桀之惡為厚誣謗周公云不臣¶
　褒武庚以狥節其甚至於彈劾仲尼因討論其舛謬¶
　共成五十篇蕭統云論則析理精微故以為名乾寧¶
　四年書成唐史云璨公綽族孫少孤貧好學著史通¶
　析微時或稱之起布衣至於相不四嵗按唐紀璨相¶
　在天祐改元則書成猶未仕也(讀書/志)¶
補注正閏位厯三巻　姓氏韻畧六巻(俱柳/璨撰)¶
陵園記一巻¶
<pb:KR2k0050_WYG_074-77a>¶
　陳氏曰唐宗正丞李(失其/名)撰光化元年序(文獻/通考)¶
翰林志一巻(學士馮翊/楊鉅撰)¶
　陳氏曰唐學士馮翊楊鉅文碩撰雜記院中事例及¶
　文書格式其祠祭祝版社稷宗廟上至天地用伏惟¶
　尚享岳瀆而降只曰尚享此例今人皆莫之知則施¶
　之尊卑無别矣鉅宰相收之子其為學士在昭宗時¶
　(文獻/通考)¶
秦中嵗時記一巻(膳部郎中趙/郡李綽撰)¶
<pb:KR2k0050_WYG_074-77b>¶
　陳氏曰唐膳部郎中趙郡李綽撰綽别未見此據中¶
　興書目云耳其序曰緬思庚子之嵗薦周戊辰之年¶
　庚子唐廣明元年戊辰梁開平三年也又曰偶記昔¶
　年皇居舊事絶筆自嘆横襟出涕然則唐之舊臣國¶
　亡之後感傷疇昔而為此書也按朱藏一紺珠集曾¶
　端伯𩔖說載此書有杏園探花使端午扇市嵗除儺¶
　公儺母及太和八年無名子詩數事今皆無之豈别¶
　一書乎(文獻/通考)¶
<pb:KR2k0050_WYG_074-78a>¶
咸鎬故事一巻(京兆韋/慎㣲撰)¶
　陳氏曰韋慎微撰其書與前大同小異末巻却有神¶
　鬼大者號儺公母一語按舘閣書目秦中嵗時記一¶
　名咸鎬嵗時記(文獻/通考)¶
輦下嵗時記一巻(李綽/撰)¶
　晁氏曰唐李綽撰綽經黄巢之亂避地蠻隅偶記秦¶
　地盛事傳之晚學(讀書/志)¶
蜀程記一巻　峽程記一巻(俱僣蜀吏部侍/郎京兆韋莊撰)¶
<pb:KR2k0050_WYG_074-78b>¶
朱梁興創遺編二十巻(梁宰相同/州敬翔撰)¶
　陳氏曰梁宰相敬翔子振撰自廣明巢賊之亂朱温¶
　事跡訖於天祐弑逆大書特書不以為媿也其辭亦¶
　鄙俚(文獻/通考)¶
後唐明宗實録三十巻(唐中書侍郎同平章/事長安姚顗監脩)¶
　陳氏曰監修姚顗史官張昭逺撰清泰三年上(文獻/通考)¶
晉高祖實録三十巻　出帝實録二十巻(俱漢同州竇/貞固監脩)¶
　漢竇貞固隱帝時為相乾祐二年貞固上言臣伏睹¶
<pb:KR2k0050_WYG_074-79a>¶
　上自昊軒下及隋唐歴代帝王享國年月莫不裁成¶
　信史載在明文或編修只自於本朝或追補亦從於¶
　來者曾無漏略咸有排聫蹤跡相尋源流可别五運¶
　生成之道於是乎彰明一時褒貶之書因兹而昭著¶
　者奉兹鈆槧賞以油緗同傾獻扶之心上副成書之¶
　命所撰晉高帝實録三十巻少帝實録二十巻謹詣¶
　東上閣門呈進&KR0239;貞固等羣書睹奥直筆記言成一¶
　代之文明繼百王之盛典豈特洪纎靡漏抑亦褒貶¶
<pb:KR2k0050_WYG_074-79b>¶
　有彰將播無窮永傳不朽歎重褒美頃刻不忘(冊府/元龜)¶
　陳氏曰監脩竇貞固史官賈偉王伸竇儼等撰周廣¶
　順元年上貞固字體仁同州人相漢至周罷歸洛陽¶
　國初卒(文獻/通考)¶
漢高祖實録十七巻(長安蘇逢/吉監修)¶
　陳氏曰監修蘇逢吉史官賈偉等撰乾祐二年上書¶
　本二十巻今闕末三巻中興書目作十巻(文獻/通考)¶
桂苑叢談一巻(馮翊子/子休撰)¶
<pb:KR2k0050_WYG_074-80a>¶
　晁氏曰題云馮翊子子休撰雜記唐朝雜事僖昭時¶
　當是五代人李邯鄲云姓嚴(讀書/志)¶
陜西聚米圖經五巻(宋閣門通事舍/人雄州趙珣撰)¶
　陳氏曰閣門通事舍人雄州趙珣撰珣父振博州防¶
　禦使久在西邊珣訪得五路徼外山川道里康定二¶
　年為此書韓魏公經畧言於朝詔取其書召見執政¶
　吕許公宋莒公言用兵以來策士之言以千數無如¶
　珣者擢涇原都監定川之敗死焉珣勁特好學恂恂¶
<pb:KR2k0050_WYG_074-80b>¶
　𩔖儒者人皆惜之(文獻/通考)¶
孝行録三巻(推官京兆/胡訥撰)¶
　陳氏曰京兆胡訥撰始得此書不知訥何人也所記¶
　多國初人已而知其為安定先生翼之之父仕為寧¶
　海節度推官(文獻/通考)¶
民表錄三巻(胡訥/撰)¶
　晁氏曰胡訥撰録國朝循吏善政李淑以為雖淺俗¶
　亦可備廣記云天聖中偕賢惠録上之(讀書/志)¶
<pb:KR2k0050_WYG_074-81a>¶
賢惠録二巻(胡訥/撰)¶
　晁氏曰胡訥撰國朝賢惠之女後一巻瑗嗣成之(讀/書)¶
　(志賢按宋藝文志胡訥孝行録三巻又民表録三巻/又  惠録二巻文獻通考於民表賢惠二録誤作胡)¶
　(納撰今據藝/文志改正)¶
漢書答問五巻　史記牴牾論五巻¶
唐春秋五十巻(俱光禄大夫/盩厔趙瞻撰)¶
西山别録一巻(趙瞻/撰)¶
　趙瞻知威州以威茂雜夷獠險甚而難守不若合之¶
<pb:KR2k0050_WYG_074-81b>¶
　而建郡汶川因條著其詳(玉/海)¶
長安志二十巻(宋敏/求演)¶
　凡廢興遷徙及宫室城郭坊市茅舍縣鎮鄉里山川¶
　津梁亭驛廟寺陵墓之名數與古先之遺迹人物之¶
　俊秀守令之良能花卉之殊尤靡不備載考之韋述所¶
　記其詳十餘倍真博物之書也熈寧九年趙彦若序(玉/海)¶
京兆金石録六巻(北平田/槩纂)¶
　陳氏曰北平田槩纂元豐五年王欽臣為序自為後¶
<pb:KR2k0050_WYG_074-82a>¶
　序皆記京兆府縣古碑所在覽之使人慨然(文獻/通考)¶
元祐分疆録三巻(直龍圖閣京/兆㳺師雄撰)¶
　陳氏曰直龍圖閣京兆㳺師雄景叔撰元祐初議棄¶
　西邉四寨執政召師雄問之對曰先帝棄之可也主¶
　上棄之則不可且示弱反益邉患争之甚力不聼卒¶
　棄之四寨者葭蘆米脂安疆也夏人以事出望外萌¶
　侵侮之心連年犯順皆如師雄所料此書前三巻記¶
　當時論辨本末後一巻行實不知何人作也是嵗師¶
<pb:KR2k0050_WYG_074-82b>¶
　雄被命行邉請以便宜行事夏人與鬼章謀冦熙河¶
　師雄說劉舜卿出師种誼遂破洮州禽鬼章以獻其¶
　功偉矣元祐諸老固欲休兵息民師雄言既不行功¶
　復不賞始以專反熙豐失於偏滯終成紹述之禍亦¶
　有以也師雄治平二年進士(文獻/通考)¶
宼萊公遺事一巻¶
　陳氏曰不知何人作(文獻/通考)¶
萊公勲烈一巻(華陰寇/宗奭編)¶
<pb:KR2k0050_WYG_074-83a>¶
　晁氏曰寇宗奭編宗奭凖曾孫也編集仁宗祭準文¶
　及贈誥墓碑傳誌贊詩等為此書(讀書/志)¶
張浮休使遼録二巻(吏部侍郎新/平張舜民撰)¶
　晁氏曰元祐甲戌春被命為囘謝大遼弔祭使鄭介¶
　為副録其徃返地里及話言也舜民字芝叟自號浮¶
　休居士(讀書/志)¶
郴行録一巻(張舜/民撰)　雍行録(鄠縣主簿/程顥撰)¶
㳺城南記一巻(張禮/撰)¶
<pb:KR2k0050_WYG_074-83b>¶
　晁氏曰張禮撰禮秦人元祐中與陳明㣲自長安城¶
　南探竒訪古以抵樊川因次為之記(讀書/志)¶
吕氏前漢論三十巻(藍田吕/大忠撰)¶
　晁氏曰吕大忠晉伯撰予得其本於銅梁令吕肇脩¶
　撰汲陵諸孫也(讀書/志)¶
長安圖記一巻(丞相藍田/㠯大防撰)¶
　陳氏曰丞相汲公吕大防知永興軍以為正長安故¶
　圖著其說於上今信安郡有此圖而别録其說為一¶
<pb:KR2k0050_WYG_074-84a>¶
　篇(文獻/通考)¶
雍録十巻(龍圖閣學士休/寧程大昌撰)¶
　序曰宋龍圖學士程文簡公之所著也以渭為經而¶
　五代都地隨列渭旁其雜相考會則悉本之潘岳闗¶
　中記與三輔黄圖六典長安志及吕圖閣圖所以述¶
　雍之故蹟大小靡遺矣明知西安府李文極刻之以¶
　傳(本書康/海序)¶
西夏須知一巻(延州守劉/温潤撰)¶
<pb:KR2k0050_WYG_074-84b>¶
　晁氏曰劉温潤守延州日編録偽境雜事陳氏曰凡¶
　十五條目(讀書/志)¶
華山記一巻¶
　陳氏曰不知名氏(文獻/通考)¶
史記注一百巻(金咸陽/蕭貢撰)¶
　蕭貢好學讀書至老不倦有注史記一百巻(金史/本傳)¶
天興近鑑三巻　正統書六十巻(俱元亷訪使/奉元楊奐撰)¶
正統八例(楊奐/撰)¶
<pb:KR2k0050_WYG_074-85a>¶
　楊奐著奐奉元人學者稱紫陽先生以耶律楚材薦¶
　拜河南亷訪使其八例曰得曰傳曰襄曰復曰與曰¶
　陷曰絶曰歸(續文獻/通考)¶
遼史三巻　雲陽志二巻(俱涇陽隱/士程瑁撰)¶
九州志(太子右諭徳/奉元蕭&KR0445;撰)¶
後大理寺志六巻(明大理少卿/乾州宋欽撰)¶
楊氏族譜一巻(户部侍郎咸/寧楊鼎撰)¶
漕河通志(吏部尚書三/原王恕撰)　金華鄉賢志(金華同知渭/南薛敬之撰)¶
<pb:KR2k0050_WYG_074-85b>¶
通鑑管見(吳江縣丞涇/陽馬珵撰)　文獻録三巻(知太原府邠/州閻讓撰)¶
漕運志(總漕西安/楊宏撰)¶
雍大記三十六巻(提學信陽/何仲黙撰)¶
　大復子雍大記其為體裁者三以擬於疆域者屬之¶
　攷擬於人代者屬之記以成諸修立者屬之志憫時¶
　彰㣲著言以斷寓發褒諷仿取遷固序贊附列述以¶
　兼作之法葢善於記矣憲僉辰陽周公宗化命校録¶
　畢刋(本書/炅序)¶
<pb:KR2k0050_WYG_074-86a>¶
王氏族譜一巻(吏部文選郎中鄠縣王九思撰/後裔王士謹王心敬等續脩)¶
　序曰大家世族五世之後不能言其先祖者皆是也¶
　渼陂子有憂之焉此王氏族譜之所由作也上推所¶
　自以及其所生所以昭其系也摭拾遺行不為溢美¶
　所以昭其徳也體貎有述窀穸有地所以敦其思也¶
　援昔據今開諭懇切所以昭其訓也王氏子孫讀是¶
　譜者其亦知所勉乎(本書康/海序)¶
武功志三巻(翰林脩撰武/功康海撰)¶
<pb:KR2k0050_WYG_074-86b>¶
　夫志者記也記其地理風俗人物之事也武功志余¶
　先君子長公葢嘗述之然縣官掌故弗嚴人匿之矣¶
　余於是卒成先人之志畧序撰之凡七篇(本書/自序)¶
史約(南京禮部右侍/郎髙陵吕柟撰)¶
解州志(吕柟/撰)¶
　志凡二十二篇(本書/自序)¶
高陵縣志(吕柟/撰)¶
　序曰𢎞治辛酉余忝鄉舉即事斯志徃來京師篋載¶
<pb:KR2k0050_WYG_074-87a>¶
　以行入翰林後垂三十餘年斯編麤就徐侯宗義請¶
　加諸梓門人楊九式校書劉岸又手圖三幅志益章¶
　章(本書/自序)¶
陜西通志四十巻(光禄寺卿三/原馬理撰)¶
　序曰是志也出谿田先生之手分四綱衍二十八目¶
　總四十巻(本書趙/延瑞序)¶
商略八巻(知陜州事商/州任慶雲撰)¶
　序曰商自建設𨽻號弗一志無成書任子思繩徃而¶
<pb:KR2k0050_WYG_074-87b>¶
　牖來逺稽於墳典博採於譜牒咨詢於故老參訂於¶
　儒紳數月而志成名曰商畧刋繁挈要祛浮覈實駸¶
　駸乎班馬之遺也(本書童/承叙序)¶
渭南志十八巻(知金華府事渭/南南大吉撰)¶
　序曰瑞泉先生慨邑故志訛駮亡紀文獻曷徴乃博¶
　摭籍傳洞窺今古錯綜檃括作渭南縣志圖二巻表¶
　四巻攷五巻傳七巻凡十八巻志成嘉靖二十一年¶
　(本書李/宗樞序)¶
<pb:KR2k0050_WYG_074-88a>¶
紹興志(南大/吉撰)¶
王氏家乘十二卷(知潞安府事朝/邑王三省撰)¶
　序曰前烈弗彰不可謂孝用是外咨耆耋内蒐巻軸¶
　稍次第之曰王氏乘焉乃自始祖以下咸次其代為¶
　家譜一巻曰紀世録封典誥勅之文為一巻曰紀恩¶
　録行狀志表祭文哀誄輓詩為三巻曰紀遺録適情¶
　亭集大梁諸友之詩靈隱圖為一巻曰紀逰録去思¶
　遺愛諸篇為一巻曰紀思録士大夫致薦諸詩文為¶
<pb:KR2k0050_WYG_074-88b>¶
　二巻曰紀與録青羊諸贊頌為二巻曰紀變至若潼¶
　谷一區竊以自號或亦歌之詠之綴之末簡為一巻¶
　曰紀志庶幾先世之遺不至散失無紀云(本書/自序)¶
大婚禮彚紀(左都御史三/原温純撰)¶
　序曰明興大婚禮僅一再舉以故典章闕畧即會典¶
　所載亦難盡據純役本寺會今上舉大婚禮葢茫然¶
　拮据無所日與其僚壽光岳君麻城周君取故牘存¶
　者采酌而質以會典既三舉六禮幸彬彬當上意焉¶
<pb:KR2k0050_WYG_074-89a>¶
　(本書/自序)¶
周氏族譜(户部主事咸/寧周宇撰)　李氏族譜一巻(兩淮運使咸/寧李蘇撰)¶
嘉善志　宣州志(俱僉事咸/寧倪璣撰)¶
訂正通鑑前編二十五巻(左㕘議渭/南南軒撰)¶
　洓水通鑑新安綱目皆自威烈以後而金氏又等而¶
　上斷之唐虞兹前編所由名也苐庖羲氏萬世文字¶
　鼻祖不宜闕如不載渭上先生弗安於𠂻也于是以¶
　庖羲氏而來循例新安犂然為綱目前編年八袠而¶
<pb:KR2k0050_WYG_074-89b>¶
　書得就其所釐解率根極理道又皆發前人未發于¶
　洓水新安足鼎立而禆助仁山氏者良非眇尠矣(本/書)¶
　(楊光/訓序)¶
闗中文獻志五十巻　南氏族譜五巻(俱南/軒撰)¶
續渭南縣志十二巻(南軒/撰)¶
　序曰初余世父瑞泉公撰渭南志義例倣之史遷評¶
　者稱其有良史才溯厥絶筆今越五十年矣時事民¶
　生官聨文獻倐忽即成古今不有紀載恐竟湮没余¶
<pb:KR2k0050_WYG_074-90a>¶
　詳考百家衆氏博詢里中長老并舊志所載僣加增¶
　削附以管見即事分𩔖為目一十有二總成一編(本/書)¶
　(自/序)¶
萸亭記事　三邉人物列傳¶
理學名臣傳　大河志(俱西華知縣華/州張光孝撰)¶
玉堂日記(工部侍郎潼/闗盛訥撰)　涇野行實録(髙陵劉銑/髙阡輯)¶
三逰記一巻　紀事勒文一巻¶
續朝邑志二巻(俱左叅政朝/邑王學謨撰)　太常考八巻(御史朝邑/雷士楨撰)¶
<pb:KR2k0050_WYG_074-90b>¶
西京逰覽志一巻　秦氏族譜一巻¶
秦氏二大支詳譜一巻　秦氏橋梓年譜一巻¶
富順志十巻(俱咸寧舉人/秦可貞撰)¶
來氏族譜(三原來/宴聲撰)¶
　序曰來氏吾邑故家也自都御史公憲副公郡丞公¶
　相繼以忠直治行聞族以此益大兹譜又當實不溢¶
　一語葢曰明昭穆正支𣲖令後世可傳信云爾(本書/温純)¶
　(序/)¶
<pb:KR2k0050_WYG_074-91a>¶
增訂闗中文獻志八十巻¶
渭南志二十五巻(俱尚書渭南/南師仲撰)¶
五臺山志一巻(按察使耀州/喬世寧撰)¶
　序曰五臺山州城外東山也自孫公以攝養永年乃¶
　後道家者率託諸孫公而五臺益著名其山事蹟甚¶
　多余頃輯州志不能盡著因附撰五臺山志備載其¶
　事蹟諸渉詭誕者稍加辨証傳焉亦可為卧遊之資¶
　也(本書/自序)¶
<pb:KR2k0050_WYG_074-91b>¶
喬氏族譜一巻(喬世/寧撰)¶
　序曰喬氏自金元以來稱繁盛大族矣顧文獻之事¶
　闕焉譜至今未成也徃余聞祖父談先世事余頗記¶
　其故實及余不譜後將何述焉然余又竊笑今人務¶
　虚恢鮮實益重為世俗指議故不敢誇謾其辭亦欲¶
　以傳信當世且令子孫者以是彷彿先人云(本書/自序)¶
闗學編四巻(工部尚書長/安馮從吾撰)¶
　序曰闗學編者侍御史馮仲好集闗西之為理學者¶
<pb:KR2k0050_WYG_074-92a>¶
　也其為孔子弟子者四人學無所考於宋得九人於¶
　金得一人於元得八人於明得十五人諸附見者不¶
　與焉皆述其學之大畧為小傳授受源委可推求也¶
　(本書李/維楨序)¶
宋元明儒考畧(馮從/吾撰)¶
馮氏族譜一巻(馮從/吾撰)¶
　序曰馮氏譜取法廬陵世經人緯𩔖史氏年表或以¶
　諱或以名間述一二行實粤自始祖逮於今兹而旁¶
<pb:KR2k0050_WYG_074-92b>¶
　及外家一洗魏唐牽合之陋而徃徃於尺幅隻字間¶
　敦本闡幽義指具備是可以風矣(本書陸/夢履序)¶
馮氏家乘一巻(馮從/吾輯)¶
　序曰余為余族譜而先世之載多散逸不傳族長老¶
　又莫能悉於是謀諸伯氏敬吾輯家塾所藏誥勅及¶
　志傳諸遺文得僅存者若干篇彚次成帙爰付殺青¶
　公諸族衆庶使後之子孫有所籍以考証云(本書/自序)¶
世編(良鄉知縣華/州張士鵾撰)　洞庭記(□諭涇陽/郭鼎藩撰)¶
<pb:KR2k0050_WYG_074-93a>¶
介休志　史抄四巻¶
榆次志(俱光禄卿渭/南史記事撰)¶
世㨗刪閏録　史畧臆評(俱鹽運使鳳/翔程雲翼撰)¶
南巡西巡録　藍田志¶
輞川志(俱御史藍/田榮華撰)　闗中陵墓志二巻(東郡祁/光宗撰)¶
雍勝畧(宣府巡撫三/原焦源清撰)　神廟實録三卷(左都御史渭/南劉芳纂)¶
瀑園志六巻　年譜四巻(俱工部尚書渭/南南居益撰)¶
昭陵志(内江范/文光撰)¶
<pb:KR2k0050_WYG_074-93b>¶
雍勝畧二十四巻(江南李/應祥撰)¶
　序曰頃入闗中自公多暇輶軒戾止杖履繼之撫槩¶
　河山慨興人代始結軫於長安俟轍環於海寓適余¶
　友羨長至自湟中相與賞會罔非解頥凡所經過有¶
　如指掌於是古今同證邑野合謀委巷諏譚荒城諮¶
　度手披心測眥決神馳靡不相厥方隅揣其原隰審¶
　諸沿革析以興亡故實並陳詩歌摘附有信則存有¶
　疑則缺有訛則辨有勝則收爰著此編名曰勝畧(本/書)¶
<pb:KR2k0050_WYG_074-94a>¶
　(自/序)¶
陜西通志三十五巻(刑部員外郎咸寧王紹先與弟紹/徽同邑周宇長安馮從吾仝撰)¶
　序曰陜西通志缺弗修者六十年百原李公以臺使¶
　者按闗中爰稽故牒慨焉有作者之思遂重其事於¶
　邦薦紳周槐村民部馮少墟侍御王光庭比部比部¶
　乃畢寒暑寢食以狥之周馮二公亦多所屬定編摩¶
　有序佹及成書而比部用積勞殁其弟給諌君𢎞庭¶
　過金陵紀厥遺文踵而成之勒為三十五巻(本書汪/道亨序)¶
<pb:KR2k0050_WYG_074-94b>¶
光宗實録四巻(刑部侍郎朝/邑王之寀纂)¶
鳳原文獻考(監軍道商州/牛維曜撰)¶
西安府志　咸寧縣志(俱吏部尚書咸/寧王紹徽撰)¶
子史録　古今事物考¶
盩厔縣志　終南仙境志(俱僉事盩厔/王三聘撰)¶
李氏世遺録三巻(左通政蒲城/李應策撰)¶
繕黄實政録(漳州府知府/渭南張延撰)¶
丁祭考議二巻(郃陽&KR1108;/浤撰)　孔廟正祀考(學正扶風/蘇體撰撰)¶
<pb:KR2k0050_WYG_074-95a>¶
年號録(國朝提學道蒲/  城李馥蒸撰)¶
陜西通志二十八巻　朝邑縣志四巻¶
洛川縣志二巻　齊雲遊記一巻(俱知寶應縣事/朝邑李楷撰)¶
姬宗世譜録(鄠縣奉祀生/員姬籙續)¶
　序曰沛然於丙寅春入都奏請致祭祖陵及至鄠縣¶
　祭王季祖陵因思鄠縣為元聖退老告終之地豈無¶
　公族世居者乎乃訪之邑侯李公以姬姓諱籙者對¶
　遂為先容見之出其家譜印証為七十四代孫乃執¶
<pb:KR2k0050_WYG_074-95b>¶
　籙手囑曰尊尊親親祖訓固昭昭在也尚其恪守以¶
　無忝家聲(本書東野/沛然序)¶
南陽府志(宜川貢士/劉漢客撰)　闗中文獻畧(長安舉人/任温撰)¶
王氏續乘四巻(朝邑王/元濬撰)　學政記畧(河南提學韓/城陳朝君撰)¶
使交紀事一巻(知南康府事/臨潼周燦上)¶
　序曰是編敦詩說禮闡戴仁蹈義之實學於殊域且¶
　紀其道里沿革民物風俗以及羽毛卉木之微可為¶
　輶軒採風之盛事云(本書吳/興祚序)¶
<pb:KR2k0050_WYG_074-96a>¶
闗學編增補十二巻(鄠縣王/心敬撰)¶
　¶
　¶
　¶
　¶
　¶
　¶
　¶
<pb:KR2k0050_WYG_074-96b>¶
　¶
　¶
　¶
　¶
　¶
　¶
　¶
　陜西通志巻七十四¶
