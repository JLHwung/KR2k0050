# -*- mode: mandoku-view; -*-
#+TITLE: 陝西通志
#+DATE: 2015-08-24 22:42:35.098862
#+PROPERTY: ID KR2k0050
#+PROPERTY: BASEEDITION WYG    
#+PROPERTY: JUAN 卷十七
<pb:KR2k0050_WYG_017-1a>¶
欽定四庫全書¶
　陜西通志巻十七¶
　關梁二¶
　　興安州¶
歸安鎮　在州北五里即今香獐壩(州/册)周顯德五年李¶
　玉至長安或言蜀歸安鎮在長安南三百餘里可襲¶
　取也玉信之蜀兵據險要之敗沒(通鑑/胡注)歸安鎮在乾¶
　祐縣南一百二十里(宋敏求/長安志)¶
<pb:KR2k0050_WYG_017-1b>¶
　(附州境/古闗隘)東津闗即老君闗在州東四里漢江北○盤¶
　河闗在州西南三百里通四川界今廢○搆坪闗在¶
　州西南四百里通四川界今廢○寺溪闗在州西南¶
　四百里通四川界今廢○西津闗在州西四里漢江¶
　南○鐵嶺闗即越嶺闗在州西九十里(州/册)横亘巨川¶
　與天馬對峙古所謂鐵嶺闗也(州/志)州迤西為越嶺崒¶
　嵂萬山中脊高路狹東接荆鄖南通蜀道西連興漢¶
　明崇禎初闗南道蕭丁泰扼險為守建闗門一敵樓¶
<pb:KR2k0050_WYG_017-2a>¶
　二左右築墩臺貯砲石弓弩於上(洪如鐘/修闗記)○木竹碥¶
　闗在州北一百三十里接鎮安界險峻○白馬闗在¶
　州東北三十里古墓嶺○爛柴闗在州東北七十里¶
　通鎮安商州(州/志)○輿地紀勝州有龍回闗今無攷(舊/志)¶
　○水寨在舊州城南漢江北(州/志)後唐清泰初蜀將全¶
　師郁冦金州㧞水寨防禦馬全節拒却之元和志漢¶
　水去金州城百步故唐置水寨以備蜀(通鑑/胡注)○吉挹¶
　壘在州西南九里魏山上三面陡絶北通一道即吉¶
<pb:KR2k0050_WYG_017-2b>¶
　挹城(州/志)晉太和三年秦梁州刺史韋鐘圍魏興太守¶
　吉挹於西城杜佑曰金州西城縣南九里吉挹於峻¶
　山築壘今其山曰魏山(通鑑/胡注)○烏溝堡在州北三百¶
　里燕子嶺接鎮安界道途險逺昔設戍守今廢○秦¶
　郊鎮在州西三十里(州/志)距郡城二十里路坦夷(宋史/王彦)¶
　(傳/)○衡口鎮在州西七十五里蓋衡水合月河之口¶
　即今之恒口舖(州/册)西城縣有衡口鎮(九域/志)¶
仁夀橋　在州東門外(州/志)康熙三十二年漢水暴漲薄¶
<pb:KR2k0050_WYG_017-3a>¶
　郡城橋壊知州王希舜議先甃隄岸次築池橋以障¶
　之命郡幕魯仁埰率里老鳩工築仁夀橋易木以石¶
　甃寛可並車方軌(劉應秋/修橋記)¶
喬遷橋　在新城東門外跨陳家溝水(州/志)¶
靜寧橋　在東闗南街(州/志)¶
長春橋　在州東一里長春堤上(州/志)¶
甎橋　在州東五里(州/志)¶
向明橋　在州南門外(州/志)¶
<pb:KR2k0050_WYG_017-3b>¶
安康橋　在州故城南一百步本安康郡之名(賈/志)州南¶
　門曰安康由平利達蜀楚舊築土橋成化甲辰濠水¶
　衝决郡守鄭福壘石為六洞旁障以木圍砌以甎因¶
　門以名之有記(魯得之/修橋記)萬厯十一年大水壊三十二¶
　年守道李天麟重建改名會源橋以陳家溝水與施¶
　家溝水會流故名(馬/志)¶
木竹橋　在州南五里通平利大路郡方伯劉卿建(州/志)¶
遇仙橋　在州城南七里香溪洞澗水上相傳知州鄭¶
<pb:KR2k0050_WYG_017-4a>¶
　福遇仙人對奕處(州/志)¶
安堵橋　在新西門外跨施家溝水(州志○按萬歴十/二年移築新城門)¶
　(四東喬遷南阜民西安堵北拱辰四面有池池各有/橋順治四年復修舊城門四東仁夀南向明西康阜)¶
　(北拱辰各有橋後壊修木橋惟南石/橋如故蓋諸橋各因城門而名也)¶
康阜橋　在州西門外順治十七年知州王章建木橋¶
　康熙三十二年大水橋壊總鎮萬永祺命中軍遊擊¶
　胡愷重建甃以石(州/志)¶
虹橋　跨城西壕康熙三十二年總鎮萬永祺建(州/志)¶
<pb:KR2k0050_WYG_017-4b>¶
萬春橋　在州西四里萬春堤(州/志)¶
義橋　在州西三十里秦郊鎮西明成化間里人募修¶
　壊於水康熙三十三年生員羅尚綸重建(州/志)一名通¶
　濟橋(舊/志)¶
拱辰橋　在新城北門外跨陳家溝水(州/志)¶
神灘渡　在州東四十五里漢江上官船一隻(州/志)¶
　(附州境/古橋渡)元白橋在州東五里今廢○流水渡在州西¶
　南九十里漢江上官船一隻今廢○西津渡在州西¶
<pb:KR2k0050_WYG_017-5a>¶
　三里漢江上官船二隻今廢○中津渡在州城東北¶
　隅漢江上官船二隻今廢○石梯渡在州東三十里¶
　江濱石崖連亘渡處鑿為磴如梯故名官船二隻今¶
　廢○杜家壩渡在州西南九十里○恒口渡在州西¶
　七十里恒河上○越河渡在州西八里越河上○黄¶
　洋渡在州東三十里黄洋河上今俱廢(州/志)¶
　　平利縣¶
白土闗　在縣東一百五十里擂鼓臺山南北亘峙闗¶
<pb:KR2k0050_WYG_017-5b>¶
　當其脊(縣/册)外接楚地有分防把總(漢中/府志)建炎四年桑¶
　仲乘勢西㓂直搗金州白土闗彦擊敗之(宋史王/彦傳)¶
鄖闗　在縣東南一百五十里與湖北竹谿縣交界(縣/冊)¶
　漢水又東逕鄖鄉縣故城南即長利縣之鄖鄉地理¶
　志鄖有闗李竒以為鄖子國(水經/注)¶
狗脊闗　在縣西五十里狗脊嶺交興安州界(縣/志)¶
八里岡營　在縣東六十里白土路駐劄(縣/册)¶
連線寨　在縣東一百五十里三面壁立盤曲至巔十¶
<pb:KR2k0050_WYG_017-6a>¶
　五里與洵陽縣分界下有連線洞髙八尺濶一丈(賈/志)¶
紅軍寨　在縣東南六十里(縣/志)¶
藥婦寨　在縣東南八十里(縣/志)¶
碧天寨　在縣東南一百二十里極險峻(縣/志)¶
秋河汛　在縣東南一百八十里南通蜀地今設塘汛¶
　盤查(縣/志)¶
金雞寨　在縣東南二百里自金毛闗平地突起一山¶
　髙百丈周環有水明正德間𠞰流冦常屯兵於此(賈/志)¶
<pb:KR2k0050_WYG_017-6b>¶
九龍寨　在縣南六百里山連八里岡俗呼為蠻王寨¶
　舊址猶存寨後三里有九龍洞因名(賈/志)¶
香子寨　在縣西南七十里(縣/志)¶
鳯山塘　在縣西四十里舊有税課司署址猶存今設¶
　塘盤查(縣/志)¶
　(附縣境/古闗隘)武陵闗在縣東南二百七十里○源溪闗在¶
　縣東南五百里接四川大寧界○小闗子闗在縣南¶
　五十里地連鎮坪為秦蜀楚之交○金毛闗在縣南¶
<pb:KR2k0050_WYG_017-7a>¶
　二百里○文材闗在縣南四百五十里峭壁百仭梯¶
　徑險絶○天救寨在縣東南一百五十里極險峻(舊/志)¶
越河橋　在縣西門外壕上弔橋以越水由此入於灌¶
　溪故名(縣/志)¶
　(附縣境/古橋)木瓜溝橋在縣西十里跨灌溪河上今廢(縣/志)¶
　　洵陽縣¶
琵琶闗　縣南六十里(縣/册)¶
七里闗　在縣南一百五十里接竹山界為秦楚要衝¶
<pb:KR2k0050_WYG_017-7b>¶
　以銅錢闗孤山難守移鎮於七里溝闗名因之今有¶
　守備營(縣/志)¶
　(附縣境/古闗隘)閭闗在縣東一百四十里明置巡檢司今裁¶
　壤堞尚存即隋黄土縣故城○旬闗在縣南洵水上¶
　(縣/志)酈商别將攻旬闗西定漢中師古曰漢中旬水上¶
　之闗也今在洵陽縣(史記髙/帝本紀)南陽西通鄖闗正義曰¶
　宛西無鄖闗蓋鄖當為狥狥水上有闗在金州洵陽¶
　縣是也狥亦作郇與鄖相似也(貨殖/傳注)南蔽䕫陜西接¶
<pb:KR2k0050_WYG_017-8a>¶
　梁洋為控扼之地(地理/通釋)秦惠文王始置西城縣於洵¶
　水上置闗曰洵闗(州/志)○兩河闗在縣西北一百四十¶
　里東接蜀河西接乾祐河北通鎮安縣明置三岔巡¶
　司於此(縣/志)○鶻嶺闗在縣東北二百五十里鶻嶺上¶
　與秦嶺相連地極險要(縣/志)宋紹興和議成於鶻嶺置¶
　闗為界南屬宋北屬金(州/志)○九矯闗○圍棋闗俱在¶
　縣境(輿地紀勝○/按今無攷)○大夫營在縣東一百五十里明¶
　初御史大夫鄧愈曽屯兵於此故名○興平砦在縣¶
<pb:KR2k0050_WYG_017-8b>¶
　南四十里四面斗拔髙處極寛平可容千人上有水¶
　泉昔人嘗避兵於此○構皮寨在縣南一百里○黑¶
　山寨在縣西四十里昔人避兵處○羊山寨在縣北¶
　五十里險絶可以屯兵(縣/志)○星辰砦在縣北一百二¶
　十里俗傳張飛嘗屯兵於此(賈/志)今俱廢○木蘭寨在¶
　縣城東北隅今為洵水衝崩無存(縣册○按賈志云/在縣西五十里誤)¶
　漢水又東經木蘭寨南右岸有城名陵城周迴數里¶
　左岸壘石數十行重叠數十里中謂之木蘭寨(水經/注)¶
<pb:KR2k0050_WYG_017-9a>¶
　伎陵城在金州洵陽縣庾仲雍漢水記即木蘭寨蜀¶
　軍救孟達之所(通鑑/胡注)¶
大嶺橋　在縣北六十里大嶺舖(縣/志)¶
香亭舖橋　在縣西五十里(縣/志)¶
廣濟橋　在縣東半里(縣/志)¶
華灘橋　在縣東四十里(縣/志)¶
竹根灘渡　在縣北一里(縣/册)漢江上官渡船一隻(縣/志)水¶
　中有孤石挺出其下澄潭時有此石根如竹根而黄¶
<pb:KR2k0050_WYG_017-9b>¶
　色(水經/注)¶
縣西渡　在縣西三里(縣/册)漢江上官渡船四隻漢水泛¶
　溢過渡甚難(縣/志)¶
縣南渡　在縣南百步許漢江上官渡船三隻(縣/志)¶
閭河渡　在縣西三十里閭河上官渡船一隻(縣/志)¶
兩河渡　在縣北一百三十里兩河舖官渡船一隻(縣/志)¶
洵河口渡　在縣東一百二十步官渡船二隻(縣/志)¶
蜀河渡　在縣東一百三十五里蜀河土(縣/册)官渡船一¶
<pb:KR2k0050_WYG_017-10a>¶
　隻各渡有水夫今荒除(縣/志)¶
　(附縣境/古渡)縣北渡在縣北十五里草坪舖砂漲水涸渡¶
　船久廢(縣/册)¶
　　白河縣¶
長老寨　在縣西二十里山極高峻人跡罕到(縣/册)¶
萬全寨　在縣西二十五里(縣/册)¶
　(附縣境/古隘)白崖寨在縣南二十里(舊/志)○淨避寨在縣南¶
　一百里白石河内昔人嘗避亂於此今荒廢○蠻王¶
<pb:KR2k0050_WYG_017-10b>¶
　寨在縣南一百里厚子河内又名東壩竹山交界處¶
　○興隆寨在縣西七十里冷水河岸(縣/志)○隱身寨在¶
　縣西南九十里○華皮寨在縣西五十里○栢木寨¶
　在縣北六十里○甲口鎮在縣東北甲水入漢之口¶
　(舊/志)¶
長春橋　在縣北一里許跨長春澗上(縣/志)¶
臨江橋　在縣北一里跨長春溝之尾臨漢江(賈/志)即感¶
　化橋(縣/册)¶
<pb:KR2k0050_WYG_017-11a>¶
觀瀾橋　在縣北一里跨涼水泉左舊有望江樓今廢¶
　(縣/志)¶
邀月橋　在縣北一里跨涼水泉右(縣/志)¶
天然橋　在縣西三十里懸崖夾峙架石為橋出自天¶
　成故名(縣/志)¶
藍灘渡　在縣西一百里漢江上船一隻水夫二名(縣/志)¶
吳家渡　在縣西九十里漢江上(賈/志)¶
月潭渡　在縣西五十里漢江上(賈/志)¶
<pb:KR2k0050_WYG_017-11b>¶
白石灘渡　在縣北三里漢江上船一隻水夫二名(縣/志)¶
漢江渡　在縣北二里漢江上(賈/志)¶
白石水渡　縣東一里白石水上(賈/志)¶
　(附縣境/古橋)清風橋在縣東一里跨清風澗上今廢(縣/志)○¶
　漢陽橋在縣東二里○迎仙橋在縣東南二里○通¶
　漢橋在縣西五十五里(舊/志)¶
　　紫陽縣¶
雙河闗　在縣南㣲東一百二十里(縣/册)汝洞二河内接¶
<pb:KR2k0050_WYG_017-12a>¶
　四川太平縣界有防兵(縣/志)¶
毛壩闗　在縣西南一百二十里任河内接西鄉及四¶
　川太平縣界有防兵(縣/志)乾寧四年許存為荆南節度¶
　使成□所襲屯於茅壩(通/鑑)¶
二州埡　在縣西南一百六十里任河内四川界明正¶
　德間分蜀達州為太平縣分秦金州為紫陽縣於二¶
　州埡設戍守今有防兵(縣/志)斷崖絶壁雄峙一方(舊/志)¶
　(附縣境/古隘)板厰山寨在縣東南七十里板厰山順治六¶
<pb:KR2k0050_WYG_017-12b>¶
　年孫守金嘯聚洞河板厰山寨負固十年始𠞰平之¶
　(縣/志)○高峰寨在縣南一百里三尖山明嘉靖間巨冦¶
　李三據洞河高峰寨立數十營副使孫銓拒戰擒斬¶
　之(魏學曽三/河平賊記)○土門埡在縣西南六十五里兩山夾¶
　峙叢林懸崖儼若巨闗在灌河内○城牆嶺寨在縣¶
　西南一百二十里紫漢兩縣界峰巒蜿蜒昔人沿山¶
　嶺築城以禦冦長亘三十餘里○七寶山寨在縣西¶
　南六十里七峰如連環(縣/志)○十女寨在縣西十五里¶
<pb:KR2k0050_WYG_017-13a>¶
　峰頂寛平可以屯札相傳昔有十女避兵於此有警¶
　可據為保守蓋縣境設險處(舊縣/志)○馬家營在縣西¶
　㣲北九十里(縣/册)與漢隂縣接界相傳漢髙祖曾屯兵¶
　處舊有鎮店今廢(縣/志)¶
通濟橋　在縣南一百八十里目連洞下水聲如雷峭¶
　壁夾峙數仭林壑幽深(縣/志)¶
聳翠橋　在縣城外東北隅城隍廟西典史李開大倡¶
　建(縣/志)¶
<pb:KR2k0050_WYG_017-13b>¶
新橋　在縣東北一里(縣/册)舊縣址跨溝南北知縣張麟¶
　化倡建(縣/志)¶
馬家營渡　在縣西北一百二十里漢江上交漢隂界¶
　(縣/圖)¶
石壁灘渡　在縣西五十里(縣/册)當任河水口(縣/志)¶
松河口渡　在縣西北三十里小松河入漢處(縣/志)¶
大力灘渡　在縣西八里漢水上兩岸夾石左右有兩¶
　石嘴最為舟楫患(縣/志)¶
<pb:KR2k0050_WYG_017-14a>¶
雙水渡　在縣西四里(縣/志)¶
西渡　在縣西南二里(縣/册)任河口通西鄉太平(縣/志)¶
中渡　在縣南一里漢水上(縣/志)¶
下渡　在縣東南三里漢水上(縣/册)¶
中沙渡　在縣東十五里漢江中沙壩上(縣/志)¶
汝河口渡　在縣東南三十里汝河入漢處(縣/志)¶
　(附縣境/古橋)巽橋在縣東二里久廢(縣/册)¶
　　石泉縣¶
<pb:KR2k0050_WYG_017-14b>¶
馬嶺闗　在縣東三十里當馬嶺路因名(縣/志)今馬嶺舖¶
　(縣/册)¶
土門闗　在縣西七十里(縣/册)在饒風嶺上十里(縣/志)¶
　(附縣境/古闗隘)熨斗闗在縣南一百里(縣/志)○饒風闗在縣西¶
　六十里饒風嶺中分石泉西鄉兩縣界(縣/册)宋紹興三¶
　年撒離喝取金州趨梁漢興元守臣劉子羽命田晟¶
　守饒風闗吳玠馳至大戰饒風嶺(宋史吳/玠傳)金人攻饒¶
　風闗政從吳玠戰闗下敗之(楊政/傳)洋有子午駱谷饒¶
<pb:KR2k0050_WYG_017-15a>¶
　風闗為蜀門户(地理/通釋)當入洋險要明設巡檢司今裁¶
　○祖溪闗在饒風嶺北四十里(縣/志)宋紹興三年吳玠¶
　小校奔金𨗳以祖溪闗間路出闗背乘髙以闞饒風¶
　諸軍不支遂潰(宋史吳/玠傳)○三台寨在縣東一百里三¶
　台山(縣/志)香子寨在縣西三十里(舊/志)¶
紅河橋　在縣東一里跨紅河上(賈/志)¶
池水橋　在縣東五十里跨池水上(賈/志)¶
珍珠水橋　在縣西二里跨珍珠水上(賈/志)¶
<pb:KR2k0050_WYG_017-15b>¶
大壩橋　在縣西十五里跨大壩水上(賈/志)¶
峰橋　在縣西四十八里(賈/志)¶
左溪渡　在縣西南四十五里左溪河入漢處官渡(賈/志)¶
漢江渡　在縣南五十步漢水上官渡(賈/志)¶
池河渡　在縣東四十里池河入漢處官渡(賈/志)¶
　　漢隂縣¶
老君闗　在縣南八十里(縣/志)¶
　(附縣境/古闗隘)方山闗在縣西三十二里北阻方山南臨漢¶
<pb:KR2k0050_WYG_017-16a>¶
　水當東西驛路(雍勝/畧)漢隂縣西有方山闗貞觀十二¶
　年置(唐書地/理志)紹興二年金人攻方山原統制楊政援¶
　之金引去(宋史髙/宗本紀)○教塲壩闗在縣西北二百三十¶
　里(縣/志)○銅錢窖闗在縣北一百五十里(舊/志)○雙峰砦在¶
　縣東南十三里○鐵溪砦在縣東南十五里○興隆¶
　砦在縣東南二十五里○磐石砦在縣東南五十里¶
　○永豐砦在縣南七里○汪家砦在縣南四十里○¶
　高梁砦在縣西南三十里○觀音砦在縣西北十里¶
<pb:KR2k0050_WYG_017-16b>¶
　○栁林砦在縣西北三十里○鐘河砦在縣西北五¶
　十里○王家砦在縣西北七十里○孤山砦在縣北¶
　三十里○雞公嘴砦在縣北六十里○雙乳山堡在¶
　縣東六十里雙乳山○分水嶺堡在縣西三十里分¶
　水嶺又烟墩二十五處正德六年總督彭澤命於山¶
　之髙阜處立墩舉火以備不虞(縣/志)¶
善人橋　在縣東三十里紅崖前二里(縣/志)初道逼仄不¶
　可行有斷溪不可度萬厯二年邑善人李棟材捐百¶
<pb:KR2k0050_WYG_017-17a>¶
　金修橋並修路因題曰善人(項思/教記)¶
玉帶橋　在縣西四十里跨月河隄上(縣/志)萬厯丙辰知¶
　縣張啟䝉修月河堤並創橋一座石根甎面障以柱¶
　檻月水環繞夾左右掖若玉帶然因以名橋(王養民/修橋記)¶
　　商州¶
武闗　在州東一百八十五里(州/圖)楚司馬眅使謂晉隂¶
　地大夫曰將通於少習以聽命杜預曰少習秦商縣¶
　武闗也(左傳/杜注)蘇秦説楚威王曰秦一軍出武闗一軍¶
<pb:KR2k0050_WYG_017-17b>¶
　下黔中則鄢郢動矣(戰國/䇿)始皇二十八年東行自南¶
　郡由武闗歸(史記秦始/皇本紀)秦二世三年沛公下析酈攻¶
　武闗應劭曰武闗秦南闗也通南陽郡文頴曰武闗¶
　在析縣西一百七十里&KR0700;農界京相璠曰武闗楚通¶
　上雒阨道也(髙帝本/紀注)南陽西通武闗(貨殖/傳)丹水歴少¶
　習出武闗(水經/注)武闗山為地門上應天齊星(洛書甄/曜度)¶
　自灞而南至於藍田其驛六其蔽曰商州其闗曰武¶
　闗(栁宗元舘/驛使記)路入商山中横武闗呀重門於固䕶屹¶
<pb:KR2k0050_WYG_017-18a>¶
　峭蘖以孱顔地勢爭雄山形互對西連蜀漢之險北¶
　接崤函之塞(王啟武/闗賦)在州東武闗山下當官道設闗¶
　北接髙山南臨絶澗去河南内鄉縣一百七十里明¶
　洪武中以官軍守之後設巡檢司今廢(州/志)¶
胭脂闗　在州西二十里(州/册)¶
牧䕶闗　在州西一百二十里古牧畜之塲有南牧䕶¶
　闗北牧䕶闗有巡檢司今廢(州志○按府志有糢糊/闗控秦嶺通藍田據州)¶
　(册即牧/䕶之訛)¶
<pb:KR2k0050_WYG_017-18b>¶
龍駒寨　在州東一百五里(州/册)境有東西二寨據雞冠¶
　山俗傳項羽烏騅産此故名其地水走襄陽陸入闗¶
　輔南北輻輳一巨鎮也(州/志)¶
偏路隘　在州西北十里(州/册)貞元七年商州刺史李西¶
　華自藍田至内鄉開新道七百餘里迴山取塗人不¶
　病渉謂之偏路(唐書地/理志)自武闗西北行五十里至桃¶
　花舖又八十里至白楊店子又八十里至麻澗又百¶
　里至新店子又百里至藍田縣皆行山中即所謂偏¶
<pb:KR2k0050_WYG_017-19a>¶
　路也至藍田縣始出險就平(輿程/記)又自説法洞至石¶
　佛灣明嘉靖萬厯間商洛道郗元洪知州王邦俊相¶
　繼修葺鑿壁架梁砌石連棧至今利賴(州/志)¶
商洛鎮　在州東八十五里(州/册)商洛縣貞元二年廢為¶
　鎮(金史地/理志)按即隋故商洛縣(州/志)¶
老君店鎮　在州東九十里(州/册)¶
黄川鎮　在州西七十里(州/册)商州舊有黄川鎮(金史地/理志)¶
　上洛縣有黄川鎮(九域/志)¶
<pb:KR2k0050_WYG_017-19b>¶
大荆鎮　在州西北七十里(州/册)¶
泉村鎮　在州北六十里(州/冊)¶
　(附州境/古隘)雞籠寨安軍寨西説法洞後寨俱在州南○¶
　顯神寨在州南四十里戴雲峰○𣙜平原隘在州西¶
　二里今廢(州/冊)○第二山寨爬樓山後四寨俱在州北¶
　○紅崖寨在州北九十里○髙山寨萬菴寨張村寨¶
　長川寨恨峪寨燕子龕寨鵰崖寨避霸龕寨地花寨¶
　腰線崖寨大寨青雲寨雞冠山寨俱在州東○肐膞¶
<pb:KR2k0050_WYG_017-20a>¶
　峪寨南洞寨吕家寨饅頭山寨箭溝寨楊家山砦秦¶
　嶺砦黑龍砦俱在州西○霍家洞砦空空山砦板橋¶
　砦桃岔寨林家灣砦石山砦烟葫蘆砦王家山砦田¶
　家砦紅土砦白土砦夾耳寨硯瓦石寨元武寨中嘴¶
　子砦洞子溝砦孫家山砦香溝砦九山廕砦甘樹凹¶
　砦青岩砦俱在州北今皆廢(州/志)○西市鎮在州西(州/志)¶
　商州舊有西市鎮後廢(金史地/理志)上洛縣有西市鎮(九/域)¶
　(志/)○商州澧陽縣貞元二年廢為鎮(金史地/理志)¶
<pb:KR2k0050_WYG_017-20b>¶
草廟溝橋　在州東七里(州/冊)¶
白楊店石橋　在州東四十里白楊河北岸跨乾澗店¶
　街東盡處即渡丹水名頭渡河(州/冊)¶
洛源石橋　在州東五十里洛源河上知州王廷伊修¶
　即二渡河(州/志)¶
高橋　在州東六十里高橋河上即三渡河又有地花¶
　河為四渡河舊有四渡官船給工食今無(州/志)¶
西門石橋　在州西門外巡撫倪天民建後圮易以木¶
<pb:KR2k0050_WYG_017-21a>¶
　今仍之四路諸水俱冬月架木為橋春止(州/志)¶
板橋　在州北四十里跨荆川上唐溫庭筠詩人跡板¶
　橋霜即此(馬/志)¶
　(附州境/古橋)永濟橋在州西二十里跨荆水今廢(州/志)○通¶
　濟橋在州南二里跨丹水用板木○南秦橋在州南¶
　四里跨乳水(州/冊)○棣花橋在州東七十里(府/志)以多産¶
　棣花故名俗訛地花即四渡河○香椿樹石橋在州¶
　西北五里草廟溝内今廢(州/志)¶
<pb:KR2k0050_WYG_017-21b>¶
　　鎮安縣¶
青銅闗　在縣南七十五里(縣冊○按輿地紀勝洵陽/縣有青鳯闗據西安府志)¶
　(云清風闗在洵陽縣北一百五十里即青鳯之訛考/洵陽縣北一百二十里交鎮安界清風闗在鎮安境)¶
　(俗一名/青銅闗)¶
青嘴㞰峪寨　在縣東五里(縣/冊)¶
大崖寨　在縣南五十里(縣/冊)¶
羅家硤　在縣南七十里(縣/冊)¶
棗元山寨　在縣南一百里(縣/冊)¶
<pb:KR2k0050_WYG_017-22a>¶
紙橋寨　在縣北三十里(縣/冊)¶
野猪坪堡　在縣北九十里(縣/冊)¶
　(附縣境/古闗隘)紅崖闗在縣南一百八十里洵陽交界今廢¶
　(縣/冊)宋慶厯間知州皮仲容議採洛南紅崖銅置阜民¶
　監(州/志)○五谷闗在縣西唐置今故址猶存(輿圖/綜要)一云¶
　名五郎闗在縣西三百五十里長安交界今廢(縣/冊)○¶
　舊縣闗即乾祐闗在縣北九十五里交咸寧縣界舊¶
　設巡檢今裁(縣/冊)宋置(輿圖/綜要)○縣舊有南北寨長嘯青¶
<pb:KR2k0050_WYG_017-22b>¶
　峰雲葢三鎮(舊/志)¶
永慶橋　在縣東門外跨乾祐河(馬/志)¶
社川橋　在縣東八十里跨社川上(馬志○按西安/府志作杜川)¶
龍洞橋　在縣東九十里跨龍洞川上(馬/志)¶
永安橋　在縣西門外(馬/志)跨鎮安河(縣/冊)¶
金井橋　在縣東北八十里跨金井渠(縣/志)¶
　　雒南縣¶
盧靈闗　在縣東北一百一十五里(縣/冊)通河南盧氏靈¶
<pb:KR2k0050_WYG_017-23a>¶
　寳(縣/志)¶
火燒寨　在縣西南三十里交商州界(縣/圖)土赤如火因¶
　名(縣/志)¶
兾家寨　在縣西二十里二寨皆土人守禦之所(縣/志)¶
三要鎮　在縣東南六十里(縣/冊)據三要山南通武闗東¶
　接盧氏北望閿靈皆有便路因名明成化七年置巡¶
　檢司今因之(州/志)¶
南河鎮　在縣東南八十里(縣/冊)¶
<pb:KR2k0050_WYG_017-23b>¶
黑潭子鎮　在縣西北四十里(縣/冊)崇禎九年流冦圍城¶
　蜀將楊玉振戰歿於黑潭川(縣/志)¶
石門鎮　在縣北三十里(縣/冊)石山突起四壁無依中闢¶
　一門髙廣各五六丈又號曰龍門(縣/志)¶
　(附縣境/古隘)常水鎮在縣東北(縣/志)○縣有採造伯界故縣¶
　兩合四鎮(九域/志)¶
西門橋　在縣西城外跨縣河(馬/志)¶
縣河橋　在縣南城外跨縣河(縣/志)¶
<pb:KR2k0050_WYG_017-24a>¶
祖餞橋　在縣南城外(縣/志)跨縣河(縣/冊)¶
東門橋　在縣東門外跨縣河(馬/志)¶
洛河橋　在縣北五里跨洛水上(縣/志)¶
　(附縣境/古橋)藥子嶺橋在縣西南二十里藥子嶺今廢(縣/冊)¶
　路通商州(縣/志)¶
　　山陽縣¶
竹林闗　在縣東一百四里(縣/冊)臨丹水上通商南下析¶
　川入楚界舊設巡檢司順治十五年裁(縣/志)漢王陵起¶
<pb:KR2k0050_WYG_017-24b>¶
　兵丹水應漢即今山陽竹林闗(商州志○按縣志有/竹林闗寨西安府志)¶
　(即漢丹/水縣)¶
豐陽闗　在縣東一百四十里(縣/冊)南陽郡析縣有豐陽¶
　城(續漢/志)晉永和九年秦苻雄遣苻菁畧上洛立荆州¶
　於豐陽川(通/鑑)即今山陽縣豐陽闗(州/志)在漫川上路通¶
　鄖陽舊設巡檢司順治十五年裁今名漫川闗有防¶
　兵(縣志○按西安府志/即漢曼川縣遺址)¶
僧道闗　在縣東南八十里(縣/志)鶻嶺有僧道闗(州/志)南蠻¶
<pb:KR2k0050_WYG_017-25a>¶
　王以僧道兵拒楊文廣處石門尚存(府/志)¶
土門寨　在縣東一百里(縣/冊)¶
土地嶺寨　在縣東一百三十里(縣/冊)與箭口寨連(縣/志)¶
玉皇寨　在縣東一百三十里(縣/冊)連豐陽闗(縣/志)¶
虎頭寨　在縣東一百三十里(縣/冊)與玉皇寨近(縣/志)¶
歴陽寨　在縣東南五里(縣/志)¶
白巖寨　在縣東南二十五里上有石龕廣十餘丈(縣/志)¶
龍洞寨　在縣東南三十里(縣/志)¶
<pb:KR2k0050_WYG_017-25b>¶
趙家灣寨　在縣東南三十五里(縣/志)¶
髙八店寨　在縣東南四十五里(縣/志)¶
龍眼寨　在縣東南七十里(縣/志)¶
火燄寨　在縣東南七十里(縣/志)¶
銀花寨　在縣東南八十里(縣/志)¶
箭口寨　在縣東南一百二十里(縣/冊)¶
宜孃寨　在縣東南一百二十里(縣/冊)與箭口寨連(縣/志)¶
蠻王寨　在縣東南一百二十里(縣/冊)與土地嶺寨連(縣/志)¶
<pb:KR2k0050_WYG_017-26a>¶
徐家營寨　在縣南二百三十里罩川上(縣/志)¶
孤山寨　在縣西三十里(縣/志)¶
雞頭崖寨　在縣西五十里(縣/志)¶
清雅寨　在縣西六十里與白土寨近(縣/志)¶
白土寨　在縣西七十里(縣/冊)在馬夾灘(縣/志)¶
版岩寨　在縣西七十里(縣/冊)岩三面如削一面小路可¶
　登(縣/志)¶
竹凹寨　在縣西八十里與扈家原近(縣/志)¶
<pb:KR2k0050_WYG_017-26b>¶
老寨　在縣西一百二十里合河口(縣/志)¶
尖山寨　在縣西一百二十里(縣/冊)與三鳯山近(縣/志)¶
原北寨　在縣北二十三里苦竹原北孤峰直上衆山¶
　不為援(縣/志)¶
下闗坊　在縣北三十里通商州路(縣/志)¶
大桑園寨　一名泥溝寨在縣東北二百六十里(縣/冊)連¶
　商州界(縣/志)¶
　(附縣境/古闗)繒闗在縣南二百里當在漫川左右楚致方¶
<pb:KR2k0050_WYG_017-27a>¶
　城之外於繒闗即此(縣/志)¶
截谷口橋　在縣東一里許有石碣(縣/志)¶
程家橋　在縣東三十里雙嬭山下豐水源上(縣/志)¶
土橋　在縣東七十里中村之西銀花水上(縣/志)¶
銀花橋　在縣東八十里跨銀花河上(縣/志)¶
天橋　在縣東南一百二十里路通鄖陽架木為梁橋¶
　下溝深數十丈因名(縣/志)¶
節婦橋　在縣西七十五里亦曰寡婦橋橋下有烈夫¶
<pb:KR2k0050_WYG_017-27b>¶
　石相傳昔有鰥夫欲娶寡婦婦不從夫感其義亦鰥¶
　居終身及寡婦死夫亦撞石死化為石(縣/志)¶
石門橋　在下闗坊北(縣/志)¶
土橋子　在縣西北五里仙人龕苦竹原安武水上(縣/志)¶
　(附縣境/古橋)虎谷石橋在縣東三里○巻嶺石橋在縣東¶
　南一百二十里(府/志)¶
　　商南縣¶
永安寨　在縣西十里康熙初知縣嘗僑治於寨内(縣/志)¶
<pb:KR2k0050_WYG_017-28a>¶
石馬寨　在縣西二十五里清油河岸(縣/志)¶
　(附縣境/古闗隘)小嶺闗在縣南七十里(馬/志)闗廢今名打鼓洞¶
　在大嶺觀上(縣/冊)○大嶺闗在縣南八十里其峰髙峻¶
　可以南望荆楚(雍勝/畧)闗廢今有觀名大嶺觀(縣/冊)○石¶
　巖寨在縣西南三百二十里(縣/冊)其山周圍壁立萬仞¶
　惟小徑可上僅容一人中有田一二頃豐腴異常(州/志)¶
　○千丈寨在縣西四十里今廢(縣/冊)○富水堡在縣東¶
　二十五里一名富水闗在富水河上其地有古城跡¶
<pb:KR2k0050_WYG_017-28b>¶
　明成化八年以王彪之亂設立巡司即古城為堡今¶
　巡司裁有營汛(縣/志)今廢(縣/冊)○青雲鎮在縣境即青雲¶
　館久廢(州/冊)商州舊有青雲鎮後廢(金史地/理志)商洛縣有¶
　青雲鎮(九域/志)¶
普惠橋　在縣東門外有東西二橋跨沭河分流處(馬/志)¶
板橋　在縣東五里(馬/志)¶
龍潭橋　在縣西二十五里(縣/志)¶
捉馬溝橋　在縣西五十里(縣/冊)¶
<pb:KR2k0050_WYG_017-29a>¶
馬槽溝石橋　在縣東北五里(縣/冊)¶
　(附縣境/古橋渡)髙橋在縣東五里古地名也○東闗石橋在¶
　東闗五里○田家河石橋桃林溝石橋窰子口石橋¶
　俱在縣西二十五里○又有馬皮溝石橋要闗嶺石¶
　橋西門外石橋徐家店官渡張家河官渡(西安/府志)¶
　　同州¶
羌白鎮　在州西二十里(州/志)¶
潘驛鎮　在州西三十里(州/志)¶
<pb:KR2k0050_WYG_017-29b>¶
船舍鎮　在州西三十里(州/冊)¶
坊頭鎮　在州北三十里一名坊舍鎮(州/冊)州境諸鎮舊¶
　有城堡今惟羌白坊頭二城未全傾圮(州/志)¶
　(附州境/古隘)沙苑鎮在州南十二里蓋即唐沙苑監地也¶
　後廢(賈/志)馮翊縣有沙苑(隋書地/理志)沙苑一名沙阜東西¶
　八十里南北三十里宇文泰破髙歡於此(元和/志)同州¶
　馮翊沙苑鎮○并藍鎮在同州(金史地/理志)¶
坊頭渡　在州北三十里洛河上坊頭鎮(州/志)¶
<pb:KR2k0050_WYG_017-30a>¶
船舍渡　在州西北三十里洛河上(州/冊)通蒲城船一隻¶
　水夫三名(州/志)¶
户軍渡　在州西二十五里户軍里洛河上(馬/志)¶
明沙渡　在州西二十五里明水村洛河上(馬/志)在明水¶
　村東三百步(府/志)¶
新橋渡　在州西十餘里洛河上俱民渡各附近居民¶
　以夏秋予直(馬/志)¶
下廟渡　在州西五里洛河上通涇陽渭南船二隻水¶
<pb:KR2k0050_WYG_017-30b>¶
　夫六名(州/志)¶
城南渡　在州西南五里洛河上通華州華隂下廟渡¶
　岸髙路狹大車廣載俱由城南而渡船一隻水夫三¶
　名(州/志)¶
　(附州境/古橋渡)洛水橋在州西南(舊/志)宋元嘉二十三年魏主¶
　自汾隂濟河至洛水橋此華隂之洛水史記所謂魏¶
　築長城自鄭濱洛者也(通鑑/胡注)○東灣渡在州東洛河¶
　上(州/志)¶
<pb:KR2k0050_WYG_017-31a>¶
　　朝邑縣¶
新大慶闗　在縣東七里黄河西岸建自明萬厯二十¶
　六年今被黄河浸崩其故闗在縣東三十里黄河東¶
　岸即古臨晉闗(縣/冊)魏襄王七年秦王來見于蒲坂闗¶
　(竹書/紀年)參以中尉從漢王出臨晉闗正義曰即蒲津闗¶
　也在臨晉縣故言臨晉闗(史記曹相/國世家注)武帝元封六年¶
　立蒲津闗師古曰臨晉闗在臨晉即蒲津闗(漢書武/帝本紀)¶
　(注/)後魏天平二年齊神武遣厙狄溫守封陵築蒲津¶
<pb:KR2k0050_WYG_017-31b>¶
　西岸(北齊書髙/祖本紀)河中西闗城在河西所以䕶蒲津浮¶
　梁者也(通鑑/胡注)河中府河西縣有蒲津闗一名蒲坂闗¶
　(唐書地/理志)朝邑縣東南有蒲津闗(元和/志)自華而北界於¶
　櫟陽其驛六其蔽曰同州其闗曰蒲津(栁宗元館/驛使記)蒲¶
　津闗戰國時魏所置自河東而言亦曰蒲坂津自闗¶
　中而言亦曰夏陽津(宋白續/通典)蒲津闗因在蒲坂又以¶
　河津之凑為名(寰宇/記)宋大中祥符四年改為大慶闗¶
　城久圮明嘉靖二十年西安府同知朱文霽復築闗¶
<pb:KR2k0050_WYG_017-32a>¶
　城萬厯以後河决城毁後河流西徙故闗反在東岸¶
　為舊大慶闗今河西亦稱新大慶闗巡檢司税課局¶
　在焉有防兵(縣/志)¶
金龍堡　在縣西門外金龍寺下(縣/志)¶
泰安堡　在縣西一里明季㓂亂邑孝廉雷于霖創建¶
　(縣/志)¶
東長春堡西長春堡　俱在縣西北一里隋長春宫故¶
　址(縣/志)¶
<pb:KR2k0050_WYG_017-32b>¶
兩女鎮　在縣東四十里(縣/冊)¶
趙渡鎮　在縣東南十五里(縣/冊)¶
新市鎮　在縣南十里(縣/冊)¶
伯士鎮　在縣西十五里(縣/冊)¶
安仁鎮　在縣西二十里(縣/冊)¶
雙泉鎮　在縣西四十里(縣/冊)¶
白塜鎮　在縣西北二十里(縣/冊)有堡城明嘉靖二十六¶
　年知縣任布祖建(縣/志)¶
<pb:KR2k0050_WYG_017-33a>¶
　(附縣境/古隘)戈社寨在縣北四十里元末戈平章築以為¶
　保障之所(縣/志)○洿谷鎮在縣東北六十里以當洿谷¶
　口而名一曰洿谷堡三面陡絶其險足恃(縣/志)隆慶元¶
　年崩入黄河(縣/冊)○縣有延祥鎮(九域/志)¶
苦泉石橋　在縣西北四十五里(馬/志)¶
鐵牛渡　在黄河上大慶闗所即唐鑄鐵牛造橋處今¶
　浮梁廢以舟楫濟水夫六十名協濟潼闗風陵渡(潼/闗)¶
　(縣/冊)¶
<pb:KR2k0050_WYG_017-33b>¶
洛河渡　在縣東南十里趙渡鎮(縣/冊)船五隻棹卒二十¶
　人舊毎冬作橋梁今不復修(縣/志)¶
渭河渡　在縣南三十里南通華隂船五隻棹卒二十¶
　人(縣/志)¶
望仙渡　在縣東南三十里接華隂界(縣/冊)¶
　(附縣境/古橋渡)秦昭襄王五十年初作河橋索隱曰為浮橋¶
　於臨晉闗也正義曰此橋在同州臨晉縣東渡河至¶
　蒲州今蒲津橋也(史記秦/本紀注)漢臨晉縣故城在西南有¶
<pb:KR2k0050_WYG_017-34a>¶
　蒲津闗河橋秦后子奔晉造舟於河通秦晉之道(杜/氏)¶
　(通/典)後魏大統元年東魏屯軍蒲坂造三道浮橋渡河¶
　(北周書文/帝本紀)義寧元年唐公淵引兵而西朝邑法曹靳¶
　孝謨以蒲津中潬二城降蒲津梁大河為橋故有中¶
　潬城(通鑑/胡注)造舟之梁四河則蒲津(唐六/典)蒲津河橋天¶
　下之要津也明皇詔鑄鐵牛八頭縶纜柱二十四條¶
　連鎖一十二條山架八所牧人八枚於中潬分立夾¶
　岸以維浮梁(紀異/記)河上有三橋蒲津是其一隔秦稱¶
<pb:KR2k0050_WYG_017-34b>¶
　塞臨晉名闗闗西之要衝河東之輻輳(張説蒲/津橋賛)魏太¶
　祖西征馬超韓遂夜渡蒲津闗今造舟為梁亦闗河¶
　之巨防(地理/通釋)今牛西岸三東岸四其一沈於河(明一/統志)¶
　蒲津橋自唐宋以來皆經修治明萬厯中河徙橋遂¶
　不復(縣/志)○備潦橋在縣東十五里(馬/志)○金龍渡舊在¶
　三河口自萬厯間河徙遂廢(縣/志)¶
　　郃陽縣¶
東䝉寨　在縣東三十里東臨黄河三面深溝其上鑿¶
<pb:KR2k0050_WYG_017-35a>¶
　井面河作窰(馬/志)廣四十三畝九分髙七丈(縣/冊)¶
虎山寨　在縣西南五十里髙原深溝昔人避亂處也¶
　(縣/志)¶
䕶難寨　在縣西北二十里四圍深溝昔遇兵亂賴此¶
　保障(馬/志)縱横十里(縣/册)¶
青雲寨　在縣東北三十里其寨陡峻髙入雲表昔人¶
　避亂之所(賈/志)¶
坊鎮　在縣東二十里(縣/册)¶
<pb:KR2k0050_WYG_017-35b>¶
王村鎮　在縣東四十里(縣/册)¶
黑池鎮　在縣東南四十里(縣/册)¶
路井鎮　在縣西南四十里(縣/册)¶
甘井鎮　在縣北二十里(縣/册)¶
百良鎮　在縣東㣲北三十里(縣/册)¶
　(附縣境/古隘)甘峪寨在縣西南五十里今廢為田(馬/志)○焦¶
　籬堡在縣東二十五里(舊/志)李懐光將徐廷光守長春¶
　宫城率衆降燧燧進營焦籬堡(唐書馬/燧傳)焦籬堡在河¶
<pb:KR2k0050_WYG_017-36a>¶
　中府河西縣西(通鑑/胡注)○郃陽夏陽鎮(金史地/理志)○韓莊¶
　市在縣南○念吉市在縣北(舊/志)¶
撫濟橋　在縣東南二十五里跨河水上明萬歴十九¶
　年舉人車朴勸募創建陜西巡撫葉夢熊助成之(縣/志)¶
廉莊渡　在縣東五十里黄河上(賈/志)通山西蒲州(馬/志)¶
茶峪渡　在縣東四十里黄河上(賈/志)通山西榮河(馬/志)¶
夏陽渡　在縣東南四十里黄河上秦晉要津(賈/志)唐中¶
　和二年李克用引兵自夏陽渡河乾元三年更河西¶
<pb:KR2k0050_WYG_017-36b>¶
　曰夏陽(通鑑胡注○按秦改少梁為夏陽漢因之郃/陽至唐乾元始名夏陽元和志韓城漢為夏)¶
　(陽縣地隋文帝分郃陽於此置韓城縣則郃陽在漢/無夏陽之名韓信木罌渡軍處應在韓城少梁雍勝)¶
　(畧以為在郃陽/夏陽渡誤也)¶
　　澄城縣¶
寺頭鎮　在縣東南四十里明嘉靖二十五年築城保¶
　聚名曰遵義堡(縣/志)¶
業善鎮　在縣東南五十里(縣/冊)¶
韋莊鎮　在縣南五十里(縣/册)¶
<pb:KR2k0050_WYG_017-37a>¶
交道鎮　在縣西二十里(縣/冊)¶
&KR1592;頭鎮　在縣西二十里嘉靖二十五年築名曰長潤¶
　堡(縣/志)¶
王莊鎮　在縣西北二十七里(縣/冊)名曰太平堡明嘉靖¶
　丙午知縣徐效賢奉都察院謝蘭檄委創築遵義長¶
　潤太平三堡城(縣/志)¶
馮原鎮　在縣西北五十里(縣/冊)¶
塔塜鎮　在縣北三十里(縣/冊)¶
<pb:KR2k0050_WYG_017-37b>¶
　(附縣境/古隘)親隣寨在縣北二十里元末李思齊築為屯¶
　守處(賈/志)今廢(縣/冊)良輔鎮在縣北五十里宋鎮也(縣/志)同¶
　州北境良輔鎮即唐鄭魏公莊也(張舜民/畫墁錄)○馬頭鎮¶
　在縣西北五十里(舊/志)晉太元十六年茍曜有衆萬人¶
　宻應登登去曲牢繁川次於馬頭原(晉書苻/登載記)馬頭原¶
　之地在長安東(通鑑/胡注)¶
撲地河橋　在縣東二十里(縣/圖)跨太谷河(縣/冊)¶
馬村橋　在縣東二十里(縣/圖)跨太谷河(縣/冊)¶
<pb:KR2k0050_WYG_017-38a>¶
崆峒橋　在縣西十里澂水上(賈/志)¶
藺莊河小橋　在縣西二十里為&KR1592;頭鎮東西往來要¶
　津崇禎時善士李世昌獨力創建(路世美/修橋記)¶
天險橋　在縣西北八十里天險門俗名空子橋嘉靖¶
　丙午知縣徐效賢創築扁曰天險(縣/志)¶
洛河渡　在縣西二十里通蒲城路(縣/志)¶
　　韓城縣¶
胡家寨　在縣東十三里内有洞通黄河相傳元末胡¶
<pb:KR2k0050_WYG_017-38b>¶
　將軍嘗屯兵於此(賈/志)即周原堡三面陡絶東臨大河¶
　髙數百尺號為天塹(縣/志)¶
神道嶺城　在縣西北一百二十里(縣/圖)界西延二府居¶
　萬山中順治十二年築城栁溝設遊擊營鎮之(縣/志)黄¶
　龍山迤東神道嶺係延鄜平慶孔道南通澄白韓郃¶
　等處北通鄜州宜洛等處四達之通衢盜賊之窠穴¶
　明季流冦盤踞實始於此請設兵駐防以專責成(髙/辛)¶
　(傳請設/防兵疏)¶
<pb:KR2k0050_WYG_017-39a>¶
芝川鎮　在縣南二十里(縣/志)芝川在韓城縣南其地有¶
　鎮(雍勝/畧)嘉靖二十二年虜掠太原欲入陜芝川鎮東¶
　與河距邑令全文築城浚隍以遏其衝沿河置墩臺¶
　以便瞭望(韓邦奇/修鎮記)隆慶丁卯邑令馬春芳增修加髙¶
　己巳復修城門樓稱雄鎮焉(張士佩修/城樓記)¶
薛峰鎮　在縣西四十里(縣/冊)¶
昝村鎮　在縣東北二十里(縣/冊)¶
　(附縣境/古闗隘)龍門闗在龍門渡左(縣/志)天和五年齊斛律明¶
<pb:KR2k0050_WYG_017-39b>¶
　月築城自華谷至於龍門(北周書髙/祖本紀)古韓國有龍門¶
　即禹𨗳河至於龍門是也魚集龍門上即為龍又有¶
　龍門闗(通/典)龍門戍在縣東北後周於此置龍門闗(地/理)¶
　(通/釋)龍門闗西魏大統元年置在龍門山下(寰宇/記)○天¶
　成堡在縣西南四十里(馬/志)基址尚存(縣/冊)○春城堡在¶
　縣西七十里今廢(縣/冊)¶
氷橋　在縣東北禹門處每歲大雪時合驚蟄時解時¶
　日不差龍門斷岸危峽河氷蔽天而下至此山立若¶
<pb:KR2k0050_WYG_017-40a>¶
　有神驅之者頃結成橋車馬擔負行同陸路其始合¶
　俟夜有狐跡乃可渡解則渙然無迹其結其解皆以¶
　夜故行者無虞宋建炎元年金人分道入冦官軍扼¶
　於河乃自韓城履氷渡即此(縣/志)¶
龍門橋　在縣北六十里渚北村西(縣/冊)前限鴻溝羊腸¶
　﨑嶇行者苦之萬厯丙申衛守業衛天道衛鴻臚嗣¶
　康創長橋以濟之於石砌上増以甎為眼一袤八十¶
　尺廣二丈髙五十尺有記(縣/志)¶
<pb:KR2k0050_WYG_017-40b>¶
澽水橋　在縣城南門外跨澽水康熙癸未縣人巡撫¶
　劉䕃樞造越三年始成為孔七上砌石欄橋頭建大¶
　坊祠廟各一有劉䕃樞撰碑(縣/冊)¶
陳邨橋　在縣南十里陳邨堰渠本澽水來石砌髙一¶
　丈五尺長六丈濶一丈二尺嘉靖八年建(縣/志)¶
西少梁橋　在縣南五十里少梁里東南衆流入澽潦¶
　霖病涉隆慶戊辰道人張崇義募建石橋長三丈濶¶
　一丈三尺髙八尺成於隆慶戊辰以少梁名有記(縣/志)¶
<pb:KR2k0050_WYG_017-41a>¶
南溪橋　在縣南五里北蘇邨南(縣/冊)石砌髙二丈長一¶
　丈五尺濶一丈五尺有記(縣/志)跨澗水(縣/圖)¶
吕莊橋　在縣南二十里吕莊邨東(縣/冊)本芝水來(縣/志)¶
芝陽橋　在縣南二十里芝川鎮南門外跨芝川上順¶
　治己亥縣人張斗宿倡造庚子水漲橋圮斗宿捐貲¶
　重建至康熙甲辰始成下砌石柱上搭長木長三十¶
　五步濶九尺髙一丈二尺張鼎銓撰碑(縣/冊)¶
飛虹橋　在縣北二十里郭莊邨西南(縣/冊)跨清水河上¶
<pb:KR2k0050_WYG_017-41b>¶
　陳國英國楨建(縣/志)¶
永濟橋　在縣西八里(縣/冊)跨竹園村趙家堰渠本漢水¶
　來髙四丈(縣/志)¶
龍門渡　在縣東北六十里(賈/志)天和六年周宇文憲自¶
　龍門渡河(北周書髙/祖本紀)義熙元年髙祖次龍門祀河乃¶
　濟(唐書髙/祖本紀)¶
漁村渡　在縣東十里黄河津濟處(馬/志)¶
謝村渡　在縣東二十里黄河津濟處(馬/志)¶
<pb:KR2k0050_WYG_017-42a>¶
少梁渡　在縣東南二十里(賈/志)魏王豹盛兵蒲坂塞臨¶
　晉信乃益為疑兵陳船欲渡臨晉而伏兵從夏陽以¶
　木罌瓴渡軍正義曰臨晉同州東朝邑界夏陽同州¶
　北渭南界(史記韓/信列傳)韓城漢為夏陽縣地有少梁故城¶
　(元和/志)¶
　　華州¶
青岡坪汛　在州西南七十五里(州/志)括地千畝為州境¶
　要隘其西南百里可通嶢闗東南可通武闗荆楚往¶
<pb:KR2k0050_WYG_017-42b>¶
　來行人絡繹順治初山孽盤互幾成絶徑十二年立¶
　木城撥潼闗營把總汛防於此今有防兵(州/志)¶
羅紋鎮　在州東五里(州/冊)水旋轉如羅紋因名(州/志)梁貞¶
　明六年劉鄩圍同州晉救之鄩敗退保羅紋寨(通鑑/○按)¶
　(羅紋寨疑/即羅紋鎮)¶
栁子鎮　在州東二十里(州/志)¶
臺頭鎮　在州東四十里與華隂縣接界(州/志)¶
𤓰坡鎮　在州西南二十里(州/志)¶
<pb:KR2k0050_WYG_017-43a>¶
大明鎮　在州西南二十五里(州/冊)¶
髙唐鎮　在州西南三十里(州/冊)¶
江村鎮　在州西南三十五里(州/冊)¶
赤水鎮　在州西二十五里赤水東交渭南界(州/冊)華州¶
　鄭縣赤水鎮(金史地/理志)華州鄭縣有赤水鎮(九域/志)¶
小漲鎮　在州西北十五里(州/冊)¶
大漲鎮　在州西北二十里(州/冊)¶
王宿鎮　在州東北二十里(州/冊)¶
<pb:KR2k0050_WYG_017-43b>¶
　(附縣境/古闗隘)周闗在聖山南秦家莊闗為周處所建(州/志)○¶
　少華鎮在州南少華峰下為入闗之道今廢(州/志)¶
太平橋　在州東二里(西安/府志)跨潭峪水上(州/冊)華北五里¶
　有唐村村北昔有大雲橋後更為太平橋(州/志)傳陳希¶
　夷至此聞宋太祖即位有天下太平之語因名(馬志/○按)¶
　(通鑑胡注大雲橋在華州大雲寺前武后令天下諸/州各置大雲寺藏大雲經遂因寺名橋今太平橋或)¶
　(即其遺/蹟歟)¶
羅紋橋　在州東五里羅紋鎮(州/冊)白石峪水流其下(賈/志)¶
<pb:KR2k0050_WYG_017-44a>¶
東石橋　在州東二十里跨構峪水上(州/志)沈水經鄭城¶
　東水有故石梁(水經/注)鄭城東西十里各有石梁(述征/記)¶
小石橋　在州西城外受石隄峪石溪諸水昔有槯無¶
　梁諸生李明達等砌石為橋(州/志)¶
西石橋　在州西十里跨石橋舖河(州/志)西石橋水北逕¶
　鄭城西水上有橋橋雖崩褫舊跡猶存(水經/注)赤隄峪¶
　石隄谷二水流其下(賈/志)¶
遇仙橋　在州西二十里跨喬谷水上傳希夷先生入¶
<pb:KR2k0050_WYG_017-44b>¶
　華山過此後人思之名其里并名其橋(州/志)俗傳冦萊¶
　公少時遇仙人於此(州/冊)¶
白公橋　在州西灌水上昔無梁順治庚子諸生姚中¶
　傑等創費不給中丞白如梅捐千金成於康熙丁未¶
　因名(州/志)¶
大漲渡　在州西二十里渭水上(賈/志)¶
小漲渡　在州西十五里渭水上(賈/志)¶
王李渡　在州北十里渭水上(賈志○按西安/府志作王立渡)¶
<pb:KR2k0050_WYG_017-45a>¶
　(附縣境/古橋)萊公橋在州北王李渡之南橋以渡渭為往¶
　來萊公葺因名後渭北流橋為水所沒(州/志)¶
　　華隂縣¶
甕谷口　在縣西南十五里(縣/冊)環抱如甕為商洛徑道¶
　道險有防兵(縣/志)¶
華岳鎮　在縣東三里(縣/冊)¶
泉店鎮　在縣東二十里(縣/冊)¶
敷水鎮　在縣西三十里(縣/志)華隂鎮二闗西敷水(金史/地理)¶
<pb:KR2k0050_WYG_017-45b>¶
　(志/)華隂縣有敷水鎮(九域/志)¶
　(附縣境/古闗隘)渭津闗在縣東(縣/志)華隂縣有渭津闗(唐書地/理志)¶
　今廢(縣/志)○闗西鎮在縣東以在潼闗之西故名(縣/志)華¶
　隂縣有闗西鎮(九域/志)久廢(縣/冊)¶
東平橋　在縣東門外(賈/志)¶
駐馬橋　在縣西門外華山之秀過者皆於此攬轡駐¶
　望因名(賈/志)橋舊五孔前令馮嘉會增為七孔(縣/志)跨長¶
　澗水(縣/冊)¶
<pb:KR2k0050_WYG_017-46a>¶
長城橋　在縣西十三里跨黄酸水上邑人趙剛捐貲¶
　重修(縣/志)渭水又重逕長城北史記秦孝公元年楚魏¶
　與秦接魏築長城自鄭濵洛是也(水經注○按史記/正義洛即漆沮水)¶
頁橋　在縣西二十五里跨黄酸水上(縣/冊)¶
由文橋　在縣北跨大澗水上(縣/圖)¶
望仙橋　在縣東北二十里(賈/志)¶
落村渡　在縣西北三十里渭水上(縣/志)¶
東柵渡　在縣北二十里渭水上(縣/志)¶
<pb:KR2k0050_WYG_017-46b>¶
上村渡　在縣北二十里渭水上(縣/志)¶
寺南渡　在縣東北二十五里渭水上(縣/志)¶
　(附縣境/古橋渡)弔橋在縣東十五里沙渠水上今廢(縣/志)○岳¶
　鎮橋自小浦來暴雨為患今頹(縣/志)○羅敷橋在敷水¶
　鎮西今頽(縣/志)○園林渡在縣西北二十里渭水上(縣/志)¶
　　蒲城縣¶
曹村堡　在縣東四十里洛水西岸土人名曰古城距¶
　舊重泉正東北六十里(縣/志)¶
<pb:KR2k0050_WYG_017-47a>¶
避難堡　在縣東北六十里澄城縣界(縣/志)¶
常樂鎮　在縣東四十里(縣/志)¶
漢帝鎮　在縣東南一十八里(宋敏求/長安志)一作漢底(縣/志)¶
車渡鎮　在縣東南四十里(縣/冊)梁乾化元年李茂貞遣¶
　溫韜冦長安梁兵擊韜於車渡走之(通/鑑)車渡鎮在縣¶
　東南五十里(宋敏求/長安志)¶
晉城鎮　在縣東南四十里(縣/冊)舊傳晉公子重耳出亡¶
　於蒲所築或又以為秦孟明敗後晉建城為屯守拒¶
<pb:KR2k0050_WYG_017-47b>¶
　穆公也(縣/志)¶
石表鎮　在縣南三十里(縣/圖)¶
孝同鎮　在縣南四十里(縣/志)¶
渭源鎮　在縣南五十里(縣/冊)¶
賈曲鎮　在縣西南十五里即古賈國取漫源一曲得¶
　名(縣/志)¶
荆姚鎮　在縣西南四十里(縣/志)縣有荆姚鎮(宋敏求/長安志)蒲¶
　城鎮一荆姚(金史地/理志)¶
<pb:KR2k0050_WYG_017-48a>¶
興市鎮　在縣西二十五里(縣/志)¶
蘇坊鎮　在縣西三十五里(縣/圖)¶
武店鎮　在縣西四十五里(縣/冊)¶
髙陽鎮　在縣西北四十里今興市孝同晉城髙陽四¶
　鎮堡垣雖圮猶可增葺以為保障荆姚常樂車渡漢¶
　底雖鎮大無堡城(縣/志)¶
龍陽鎮　在縣南三十里(縣/冊)¶
　(附縣境/古隘)晉穆公寨在沮水東岸相去五里○白起寨¶
<pb:KR2k0050_WYG_017-48b>¶
　在縣東北三十里○晉公子虚糧寨在縣東北六十¶
　五里沮水西岸虚糧史傳無聞(宋敏求/長安志)○李潤堡在¶
　奉先縣(今蒲/城縣)東北五里(寰宇/記)晉太元十五年魏褐飛¶
　攻姚漢得於李潤(通/鑑)馮翊東有李潤鎮(李延/夀注)○野人¶
　堡在縣西北(舊/志)晉太元十八年苻登將竇衝叛登攻¶
　衝於野人堡(晉書苻登載記○按晉書登攻衝姚興/攻胡空堡以救之登盡衆而東攻屠各)¶
　(姚奴帛蒲二堡克之又登據曲牢茍曜據/逆方堡宻應登數堡俱應在京兆近地)¶
蔡鄧渡　在縣東北六十里(縣/冊)洛水上通澄城官渡(縣/志)¶
<pb:KR2k0050_WYG_017-49a>¶
永豐渡　在縣東北六十里永豐里洛水岸通澄城(縣/志)¶
武堡渡　在縣東四十五里(縣/冊)洛水上通同州(縣/志)¶
溫湯渡　在縣東五十里洛崖通同州(縣/志)¶
常樂渡　在縣東南四十里洛水上通同州(縣/志)¶
車渡　在縣東南三十五里車渡里洛水上通同州(縣/志)¶
晉王渡　在縣東南三十里晉王灘洛北崖通同州(縣/志)¶
晉城渡　在縣東南四十里洛水上通同州官渡(縣/志)¶
　　潼闗縣¶
<pb:KR2k0050_WYG_017-49b>¶
潼闗　在華州華隂縣東北三十九里(今衛改縣在/潼闗縣治)古¶
　桃林塞也(地理/通釋)晉侯使詹嘉處瑕守桃林之塞杜預¶
　曰桃林塞潼闗是也(左傳/注)河在闗内南流潼激闗山¶
　因謂之潼闗灌水經通谷述征記所謂潼谷水或説¶
　因水以名地也西征賦遡黄巻以濟潼河水自潼闗¶
　東北流水側有長坂謂之黄巻坂渉此以升潼闗(水/經)¶
　(注/)先名衝闗後以闗西一里有潼水因以名(元和/志)唐¶
　潼闗在太華山之北長安東二百八十里(雍/錄)自萬年¶
<pb:KR2k0050_WYG_017-50a>¶
　至於渭南其驛六其蔽曰華州其闗曰潼闗(栁宗元/館驛使)¶
　(記/)史記正義桃林塞今華州潼闗師古曰取河華之¶
　固為阨塞耳非桃林也(通鑑/胡注)秦函谷闗在今靈寶縣¶
　界漢武帝徙於新安縣界(按漢獻帝初平元年董卓/脅帝西幸入函谷闗是初)¶
　(平以前立闗/尚在新安也)至建安十六年曹公破馬超於潼闗即¶
　是中間移於今所後周文帝破東魏軍殺大將竇泰¶
　於此其潼峪闗者因水立稱隋大業七年移於南北¶
　鎮城間坑獸檻谷置去舊闗四里餘唐天授二年移¶
<pb:KR2k0050_WYG_017-50b>¶
　向北近河為路開元十三年於華州嶽祠南之通衢¶
　立碑御製文及御書舊路在嶽祠北因是移於嶽祠¶
　南(通/典)上躋髙隅俯視洪流盤紆峻極實謂天險河北¶
　岸為風陵津北至蒲闗六十餘里迤邐相接自此西¶
　望川途曠然蓋神明之奥區帝王之户牖(玉/海)潼闗歴¶
　代皆為要地唐立闗北屬山西蒲州東南屬河南閿¶
　鄉縣(雍/畧)勝東漢時築後周改名潼峪闗(潛確/類書)潼闗天¶
　險南薄山北阻河中通一徑車不方軌一夫當闗億¶
<pb:KR2k0050_WYG_017-51a>¶
　萬不能踰也(張光孝/州志)自天授二年移近黄河是為今¶
　地秦嶺南峙太華西聳東南有禁峪之險設十二連¶
　城以防秦嶺諸峪北有洛渭會黄河抱闗而下宋天¶
　聖二年設備潼闗明設守禦今因之(衛/志)¶
　(附縣境/古闗隘)古城闗在城東南四里即隋大業所遷闗地¶
　自此至西峪俱有烽臺○寺角營闗在城東南十五¶
　里○車峪闗在城東南三十里○西峪闗在城東南¶
　四十里○石門闗在城南二里○禁峪闗在城南十¶
<pb:KR2k0050_WYG_017-51b>¶
　里谷勢壁立望者禁足(衛/志)魏宇文泰至小闗小闗在¶
　潼闗之左唐時謂之禁峪闗左有峪平日禁人往來¶
　謂之禁坑黄巢入冦張承範忘守此峪賊遂由此陷¶
　潼闗(通鑑/胡注)○巡底闗在城南十里○溝西闗在城南¶
　十五里○瀵井闗在城南二十里○五莊闗在城南¶
　二十五里○麻峪闗在城南三十里○水門闗在城南¶
　三十里○太峪闗在城南三十里○潼峪闗在城南¶
　三十里水經注所謂潼峪水潼闗以此名潼峪口有¶
<pb:KR2k0050_WYG_017-52a>¶
　防兵○上闗在城南三十里○南渡闗在城西十里¶
　○永樂闗在城東北四十里有永樂鎮渡(衛/志)以上十¶
　六闗基址俱存而防守城堡墩臺久廢(縣/冊)○風陵闗¶
　唐志河東縣南聖厯元年置(地理通釋○按在今風/陵渡又城東有姚讃屯)¶
　(南有暗門隘/姚鸞屯俱廢)¶
潼津橋　在潼闗城中因水出潼峪為名(明一/統志)兵憲張¶
　聞行建一名石橋潼水貫城自南亘北以石甃橋為¶
　川陜晉豫通衢九邉要路康熙庚申大水橋壊叅議¶
<pb:KR2k0050_WYG_017-52b>¶
　孔興釪捐修有序(衛/志)副憲狄敬重修易名潼橋(賈/志)有¶
　石橋渡一名潼津橋渡(馬/志)¶
通津橋　在城東門外原望溝上(衛/志)¶
楊家橋　在城西門外楊家河上(衛/志)¶
清河橋　在城西北二十里大司馬王之臣建(衛/志)¶
風陵渡　在城東門外黄河上北岸有女媧墓或曰風¶
　后墓故曰風陵(衛/志)魏太祖征馬超自潼闗北渡即其¶
　處(地理/通釋)路通蒲州(馬/志)秦省現在官船二隻僱民夫撑¶
<pb:KR2k0050_WYG_017-53a>¶
　駕晉省額設官船九隻風陵渡水手二十四名大慶¶
　闗協濟風陵渡水手六十名雍正六年奉　部撥歸¶
　潼闗縣支領工食共船十一隻水手八十四名在黄¶
　河渡口接濟又於雍正六年兩省移咨定議如遇大¶
　差官船不敷兩省各半調船協濟(縣/冊)¶
　　耀州¶
夏侯堡　即今魚池堡在州南二十里(州/冊)元末州治燬¶
　官治事於此後空無人明嘉靖二十五年復築堡城¶
<pb:KR2k0050_WYG_017-53b>¶
　(州/志)¶
小邱堡　在州西北四十里嘉靖二十五年築(州/志)¶
岸門城　在州西北一百里分水嶺上(州/冊)明嘉靖二十¶
　三年㓂警叅政張渙築以重石門之險行者多由七¶
　里川不經此門(州/志)¶
九龍寨　在州北六十里(州/冊)石嘴山東有九峰峰有泉¶
　合為九泉故名(州/志)相傳三水門天桃及九龍寨皆姚¶
　襄故跡九龍寨尚有寨門地牢遺址(賈/志)¶
<pb:KR2k0050_WYG_017-54a>¶
　(附隘境/古)天活堡在州西北木門山西北十里四面石¶
　崖峻絶上有薪水金陜西行省李興嘗治兵於此田¶
　者嘗得遺鏃折㦸(州/志)○玉女堡在州西北一百三里¶
　(州/冊)在天活堡北十里玉女山上(州/志)○桃兒堡在州西¶
　北一百一十里(州/冊)在玉女堡北十里其地阻險比天¶
　活堡更大薪水亦便(州/志)○箭穿堡在州西北一百一¶
　十里(州/冊)即桃兒堡東箭穿岩相傳後周明帝與諸將¶
　校射中岩為孔因以名堡(州/志)○寧谷鎮在華原縣西¶
<pb:KR2k0050_WYG_017-54b>¶
　北八十里(宋敏求/長安志)在照金山西北為七里川即故寧¶
　谷鎮地(州/志)¶
通濟橋　在州北五里漆水濵通榆林路(馬/志)¶
東門橋　在州東門外漆水上(州/圖)¶
西門橋　在州西門外跨沮水上(州/圖)¶
南門橋　在州南門外跨沮水上(州/圖)¶
　　同官縣¶
金鎖闗　在縣北三十里神水峽有東西二路一通延¶
<pb:KR2k0050_WYG_017-55a>¶
　綏榆林一通寧夏甘肅道從石峽出絶壁千尺為榆¶
　塞秦闗襟喉要地(縣/志)嘉靖三十年巡撫張珩議以鄜¶
　州南下省城金鎖闗至為衝要宜築城戍守以防套¶
　㓂突犯從之(明世/法錄)三十二年知縣亢慶鴻始築闗城¶
　置巡司今革設守備駐劄後移入耀州城内(州/志)¶
西梁堡　在縣南三十里故址尚存昔人據險守禦處¶
　(縣/志)¶
濟陽寨　在縣治西南隅濟陽山上元末張良弼遣院¶
<pb:KR2k0050_WYG_017-55b>¶
　判虎林赤等築山寨為據守計有土城髙丈餘縣依¶
　為固有洞旁穿取水於下近時修寨得古窖尚有藏¶
　粟(縣/志)¶
永寧寨　在縣治西山上與濟陽為犄角皆明嘉靖中¶
　知縣亢慶鴻築(縣/志)¶
南古寨　在縣東北二十里(縣/冊)四面皆山峽一徑僅通¶
　其頂寛平有池及井昔人避兵之地(縣/志)¶
陳爐鎮　在縣東南三十里(縣/冊)土人陶瓦器為業故名¶
<pb:KR2k0050_WYG_017-56a>¶
　(縣/志)¶
立地鎮　在縣東南三十里(縣/冊)¶
上店鎮　在縣東南四十里(縣/冊)¶
黄堡鎮　在縣南四十里亦名黄堡寨在金時為重鎮¶
　明嘉靖三十五年築堡城舊有陶塲今廢(賈/志)晉升平¶
　初姚襄自杏城進據黄洛堡秦苻生遣苻黄眉等擊¶
　敗之(晉書姚/襄載記)黄堡鎮在縣南(宋敏求/長安志)同官鎮一黄堡¶
　(金史地/理志)¶
<pb:KR2k0050_WYG_017-56b>¶
　(附縣境/古隘)趙氏塢近同官川(通鑑/胡注)晉太元九年姚萇屯¶
　北地苻堅討之於趙氏塢(晉書苻/堅載記)¶
臨漆橋　在縣治東街之北濟陽山水所經(縣/志)¶
鐘樓橋　在縣城明逺街中濟陽山暴水所經萬厯三¶
　十四年居民重修(縣/志)¶
義濟橋　在縣治北虎溪巷西萬厯四十年居民習童¶
　䝉田木新建(縣/志)¶
龍溪橋　在縣城南門外濟陽山下(縣/冊)濟陽山泉水所¶
<pb:KR2k0050_WYG_017-57a>¶
　經萬厯三十六年居民重修(縣/志)¶
鎮南橋　在縣南一里嶂山南一支暴水所經(縣/志)¶
蝦蟇橋　在縣南二十里兔窩嶺水所經(縣/志)¶
通濟橋　在縣南三十里衆山暴水所經(縣/志)¶
虎溪橋　在縣城北門外虎頭山下(縣/冊)虎頭山泉水所¶
　經萬厯十八年知縣屠以欽重修(縣/志)¶
　　白水縣¶
彭衙堡　在縣東北六十里(賈/志)杜甫詩夜深彭衙道月¶
<pb:KR2k0050_WYG_017-57b>¶
　照白水山元和志春秋秦晉戰於彭衙是也寰宇記¶
　彭衙故城在白水縣東北六十里(杜工部/詩註)明正德七¶
　年雒川妖賊邵進禄等由黄龍山進據白水彭衙堡¶
　兵備張禴討走之(縣/志)¶
馮雷鎮　在縣東十里(縣/冊)¶
西故鎮　在縣東二十里(縣/志)¶
南河鎮　在縣南五里(縣/志)¶
雷村鎮　在縣東南三十里(縣/志)¶
<pb:KR2k0050_WYG_017-58a>¶
新村鎮　在縣東南五十里舊名新民堡(縣/冊)¶
新&KR1592;鎮　在縣西北三十里(縣/志)¶
鐵牛鎮　在縣西北四十里(縣/志)¶
雷衙鎮　在縣東北二十里(縣/志)¶
武莊鎮　在縣東北六十里(縣/志)¶
孔走鎮　在縣東北六十里交澄城界(縣/冊)¶
　(附縣境/古闗隘)暗門闗在縣北今廢(縣/冊)○秦山堡在縣西北¶
　五十里今廢(縣/冊)北出鄜延必由之路路甚穿狹嘉靖¶
<pb:KR2k0050_WYG_017-58b>¶
　十一年設巡檢司今裁(縣/志)¶
東陽橋　在縣東五里跨東陽溝上(縣/圖)¶
漆水橋　在縣南五里跨白水上涸設潦撤俗訛白水¶
　為漆水故名(縣志○按圖/在南河鎮南)¶
平政橋　在縣東三里跨白水上知縣莊鑄建(縣/志)¶
聖女橋　在縣東南三十里相傳三神女一夜成之今¶
　有廟存(縣/志)¶
張家船　在縣東北三十里洛水上通洛川(縣/志)¶
<pb:KR2k0050_WYG_017-59a>¶
麻地灣渡　在縣東北三十里洛水上(縣/圖)¶
馬家船　在縣東北三十里洛水上通洛川(縣/冊)¶
齊家筏　在縣東三十五里(縣/冊)¶
　(附縣境/古渡)懐溝船在縣東三十里今廢(縣/志)¶
　　乾州¶
大横闗　在州西北五十里有闗頭鎮或以為即古大¶
　横闗(州/志)好畤有大横闗(唐書地/理志)¶
何家堡　在州東南四十里(州/志)¶
<pb:KR2k0050_WYG_017-59b>¶
姜村堡　在州南四十里(州/志)¶
陽洪鎮　在州東三十里(州/冊)¶
薛禄鎮　在州東南四十里俗傳薛仁貴食采於此蓋¶
　傳訛也(州/志)奉天縣有薛錄鎮(宋敏求/長安志)¶
臨平鎮　在州西四十里(州/志)有臨平觀基在好畤縣東¶
　南七里(宋敏求/長安志)¶
陸陌鎮　在州東北十五里(州/冊)東通醴泉北通三邊商¶
　旅所必經(州/志)¶
<pb:KR2k0050_WYG_017-60a>¶
馮市鎮　在州東北三十五里(州/冊)東通醴泉北通永夀¶
　為商旅走集之所(州/志)¶
青龍橋　在州東三里青龍村(州/志)¶
甘泉橋　在州東三十里甘峪河上(州/志)¶
雲橋　在州南門外(州/圖)宋廷佐云此本非橋係朱泚築¶
　以攻城之具渾瑊掘隧陷賊之所舊志則載唐開元¶
　八年置德宗夜度此橋脱朱泚之亂渾瑊大戰即此¶
　現今有橋存在州城南門外(縣志○按唐書渾瑊傳/泚造雲梁廣數十丈施)¶
<pb:KR2k0050_WYG_017-60b>¶
　(以攻城瑊掘隧燃火雲梁及隧而陷李商隱詩雲橋/逼禁營注雲橋即雲梯應是木器故云賊乘風推梁)¶
　(以進及風反焚賊固不得指梁為橋亦/非築土攻城也從舊志戰於橋所為是)¶
望隴橋　在州治西門外(州/志)¶
九龍橋　在州西北三十里栁召村(州/志)¶
草店橋　在州西北三十五里大羊里北(州/志)¶
龍栢橋　在州西北四十里近臨平鎮(州/志)跨武定河(州/冊)¶
夾道橋　在州西二十里(馬/志)跨武定河(州/冊)¶
麻溝橋　在州治北門外(州/志)¶
<pb:KR2k0050_WYG_017-61a>¶
　(附縣境/古橋)石橋在州城内北街地名橋子口桑道茂築¶
　城即築橋以象形龜鼇今遺址猶存其石旁落殆盡¶
　(州/志)○馬溝橋在州北四十里(西安/府志)¶
　　武功縣¶
長寧鎮　在縣東四十五里(縣/冊)武亭長寧鎮(金史地理/志○按武)¶
　(亭即武功縣大定二十/九年以嫌顯宗諱更名)¶
普集鎮　在縣東南四十里會同里(縣/圖)¶
薛固鎮　在縣東南六十里(縣/冊)¶
<pb:KR2k0050_WYG_017-61b>¶
大莊鎮　在縣南二十里永豐里(縣/冊)¶
楊陵鎮　在縣南十五里(縣/冊)¶
永安鎮　在縣西南二十五里永安里(縣/冊)¶
魏公鎮　在縣北二十里(縣/冊)¶
遊鳯鎮　在縣北二十里具奉里(縣/圖)¶
武水橋　在縣東一里跨漆水上冬築橋水漲則撤(馬/志)¶
　　永夀縣¶
常寧鎮　在縣東六十里(縣/冊)永夀有常寧寨(金史地/理志)¶
<pb:KR2k0050_WYG_017-62a>¶
蒿店鎮　在縣南十五里往來要道明設逓運所兼治¶
　大使雍正六年裁(縣/圖)¶
監軍庄　在縣南四十里衝地(縣/冊)¶
義井鎮　在縣西南七十里(縣/册)¶
底窖鎮　在縣北三十里道出邠州明亦置逓運所於¶
　此今廢(州/志)¶
　(附縣境/古闗隘)莫營闗在縣西南後魏置(寰宇/記)永夀有後魏¶
　莫營闗在縣西南(通/典)○穆陵闗在縣南四里宋嘉祐¶
<pb:KR2k0050_WYG_017-62b>¶
　四年置今廢有韓桐讀書洞(賈志○按地圖/綜要作稜陵闗)○縣有¶
　麻亭寨(九域/志)¶
土橋　在縣東南五十里安家營(縣/冊)醴泉南過橋泄澗¶
　下(縣/志)¶
　　邠州¶
水北堡　在州東十里(州/冊)¶
水簾東西堡　在州西十里(州/冊)¶
大佛寺堡　在州西十里(州/冊)¶
<pb:KR2k0050_WYG_017-63a>¶
史店鎮　在州東三十里(州/冊)¶
大峪鎮　在州東南三十里髙處山嶺勢極險要有堡¶
　(州/志)¶
髙渠鎮　在州西北十五里(州/冊)¶
白&KR0185;鎮　在州西北五十里(州/冊)新平縣有白&KR0185;鎮(九域/志)¶
　今名白吉鎮(州/志)¶
永樂鎮　在州北八十里(州/冊)¶
　(附州境/古隘)胡空堡在州南(舊/志)晉太元十二年苻登自瓦¶
<pb:KR2k0050_WYG_017-63b>¶
　亭進據胡空堡戎夏歸之者十餘萬(十六國/春秋)秦屯騎¶
　校尉胡空所築堡也(通鑑胡注○按晉書苻堅將胡/空徐嵩各築堡自固姚方成攻)¶
　(陷徐嵩堡嵩被殺登下隴救之留/軍於胡空堡二堡應相去不逺)○乾興寨在州南¶
　一里每三月涇岸桃開自寨望之如錦今廢(州/冊)○藁¶
　邱堡在新平縣(即今/邠州)西十八里東西南三面石坡峻¶
　峭髙十丈北面築城髙二丈武德二年置貞觀元年¶
　廢(元和/志)¶
廣濟橋　在州東門外南河上即皇澗(州/志)橋名廣濟久¶
<pb:KR2k0050_WYG_017-64a>¶
　圮民病於涉嘉靖三十二年始捐金聚粟伐木取石¶
　築橋髙一丈七尺濶一丈三尺長七十五尺欄各九¶
　楹小墻四堵木樁一根石獸一雙扁曰皇澗橋以明¶
　古蹟之有存焉(知州萬化/修橋記)¶
千金橋　在州西門外洪龍河即過澗(州/志)¶
髙渠渡　在州西北二十里髙渠舖涇河上通環慶寧¶
　夏等路船二隻水夫二十名夏秋用船冬架木覆薪¶
　築土為橋初二渡多因橋𣲖累嘉靖二十五年知州¶
<pb:KR2k0050_WYG_017-64b>¶
　姚本詳革私𣲖立法為例(州/志)¶
河北渡　在州北一里(西安/府志)涇水上有官船(州/冊)¶
飲馬渡　在州城東涇水便道(州/志)¶
水北渡　在州東五里水北舖涇河上通三原涇陽榆¶
　林等路船二隻水夫十名(州/志)¶
景村渡　在州東十里景村涇水上(州/志)¶
斷涇渡　在州東三十里斷涇村涇水上(州/志)¶
黑水河渡　在州西四十里黑水河上通平涼固原甘¶
<pb:KR2k0050_WYG_017-65a>¶
　肅諸路無大風浪不設船隻水夫五名冬搭橋春拆¶
　收以備冬用(州/志)¶
　　三水縣¶
石門闗　在縣東六十里石門山(賈/志)秦獻公二十一年¶
　與晉戰於石門正義曰括地志曰堯門山俗名石門¶
　在雍州三原縣西北上有路其狀如門(史記秦/夲紀註)兩山¶
　夾立勢極髙峻為西北要害亦名堯門漢更名石闗¶
　為邠之鎮以漢武於此立闗而名也(州/志)闗外為耀州¶
<pb:KR2k0050_WYG_017-65b>¶
　淳化宜君同官四州縣交錯之地明置石門闗甃石¶
　為城設巡司又於嶺上築岸門重闗之險今巡司裁¶
　雍正元年設把總汛(縣/冊)¶
堡嶺　在縣東三十里即漢之左谷後秦姚襄築三百¶
　六十寨堡嶺其一也有泉自絶頂流下徑達堡中昔¶
　元人據堡嶺汲飲不斷者賴此又嶺右有中嶺其麓¶
　有官家桑村二洞宋元明民多避烽其中(縣/志)¶
雙槐堡　在縣西五十步四面懸崖碧流東繞下有古¶
<pb:KR2k0050_WYG_017-66a>¶
　槐一根二幹故名上有平地二頃舊志載元末張思¶
　道李思齊據此明季冦熾知縣髙知築城竪橋分立¶
　縣治倉庫於内順治七年知縣王儒復請修葺康熙¶
　乙卯丙辰間知縣林逢泰復同堡衆繕修憑髙阻深¶
　與縣城相犄角(縣/志)今西門外開便門以通兩城往來¶
　基尚存(賈/志)¶
隴川堡　在縣北十五里(縣/冊)半川之後四面壁立溪澗¶
　環繞隋大業時縣嘗治此(縣/志)¶
<pb:KR2k0050_WYG_017-66b>¶
半川府　在縣北十五里地當九原九隰之中故曰半¶
　川以屯府兵唐太宗闗中設府兵二百六十一屯此¶
　其一也(縣/志)¶
土橋鎮　在縣南四十里有城當古公原之衝(縣/志)土橋¶
　鼎峙於古公原以屏其南(文倬天/形勢論)¶
張洪鎮　在縣西二十里(縣/冊)其西有細腰以抵水滸之¶
　衝設鎮以張洪(文倬天/形勢論)有城周二里三分(縣/志)¶
太羽鎮　在縣北二十里有城周二里三分(縣/志)原隰之¶
<pb:KR2k0050_WYG_017-67a>¶
　半有太羽以中控之(文倬天/形勢論)¶
底廟鎮　在縣北五十里有城周二里三分(縣/志)其北赤¶
　坂以樹宻姞之障設鎮以底廟(文倬天/形𫝑論)¶
職田鎮　在縣東北三十里唐廣德初三水縣嘗治此鎮¶
　城周三里相傳尉遲敬徳務農處廟址存焉(縣/志)溥原¶
　之東有細弦以扼分水嶺之吭設鎮以職田(文倬天/形勢論)¶
　(附縣境/古隘)龍泉鎮在縣東北十五里今廢(縣/冊)唐乾寧二¶
　年李克用攻行瑜於梨園寨李茂貞遣兵屯龍泉鎮¶
<pb:KR2k0050_WYG_017-67b>¶
　(唐書王/行瑜傳)邠州三水縣有龍泉鎮在州東北(九域志○/按金史地)¶
　(理志三水有清泉/鎮疑即龍泉鎮)¶
大橋　在東門外東澗河上(縣/冊)橋久圮土人夾溪築小¶
　橋以便往來其小橋數十武亦崩壊知縣林逢泰重¶
　修(縣/志)¶
汃水橋　在縣南門外冬月架木為梁民不病渉(縣/志)¶
土橋　在縣南四十里土橋鎮跨姜嫄河(縣/冊)¶
杜家橋　在西溪橋之西二里知縣楊豫建(馬/志)跨溫涼¶
<pb:KR2k0050_WYG_017-68a>¶
　河(縣/冊)¶
赤道橋　在杜家橋之西五里(州/志)¶
細腰橋　在縣西四十里(縣/圖)跨梁渠溝上接本州界長¶
　二十餘丈平接兩岸故名(縣/志)¶
便橋　在縣西北便門外連西城通雙槐堡明末知縣¶
　髙知建後圯康熙乙卯知縣林逢泰重修亦謂之綿¶
　橋甃石架木上設堞墻以為防守(縣/志)¶
暗橋　在縣北三十里跨支唐川上兩旁懸崖中通道¶
<pb:KR2k0050_WYG_017-68b>¶
　路嘉靖二十七年副使周洪範建鐵門一重上覆屋¶
　三間險固可守(州/志)¶
　(附縣境/古橋)西溪橋在迎恩門外(府/志)跨西溪河上成化間¶
　知縣楊豫建今圮(馬/志)○聚珍橋在縣西志岐門外跨¶
　西溪水上萬厯間知縣秦渠建今圮基址存(縣/志)¶
　　淳化縣¶
大店鎮　在縣東南十里(縣/冊)¶
石橋鎮　在縣東南二十五里(縣/冊)¶
<pb:KR2k0050_WYG_017-69a>¶
辛店鎮　在縣西五里(縣/冊)¶
通潤鎮　在縣西二十里(縣/冊)¶
姜嫄鎮　在縣西四十里(縣/冊)¶
　(附縣境/古隘)金源堡在縣西四十里水中四面陡絶上有¶
　洞窟數十蓋昔人避兵之所(賈/志)○常實鎮在縣東三¶
　十里今廢(縣/冊)○梨園鎮在金龜鄉(宋敏求/長安志)梨園寨車¶
　箱坂下有梨園武帝所築大一頃樹梨數百株(王褒/雲陽)¶
　(宫/記)唐乾寧二年李克用進軍渭橋遣李存信等攻王¶
<pb:KR2k0050_WYG_017-69b>¶
　行瑜梨園寨在京兆雲陽縣(通鑑胡注○按梨/園寨即梨園鎮)○永¶
　安鎮在縣東六十里即杜寨義柵所也(賈/志)梁大通元¶
　年魏蕭寶寅亂闗右毛遐鴻賓率氏羌起兵於馬祗¶
　柵以拒之(通/鑑)唐貞元間碑載此地乃作鎮處杜寨則¶
　義柵所也亦名鴻賓柵按地圖記孝武帝永熙元年¶
　於柵置永安鎮(馬/志)¶
石橋　在縣東南二十五里眀季王處士修建有碑記¶
　(縣/志)¶
<pb:KR2k0050_WYG_017-70a>¶
聖人橋　在縣東南二十八里跨米倉溝入治峪河處¶
　相傳漢武帝遊甘泉時故道因名(賈/志)明嘉靖乙丑邑¶
　人羅廷繡等重修延袤百尺崇半之改名聖濟橋(縣/志)¶
賽翁橋　在縣東南三十四里聖人橋之南昔有人既¶
　修聖人橋其媳捐貲復修此橋因名賽翁(縣/志)¶
廣濟橋　在縣北門外乾溝河上順治十五年重建知¶
　縣扈標記(縣/志)¶
永安橋　在縣北門外里許有澗當衝衢舊有橋相傳¶
<pb:KR2k0050_WYG_017-70b>¶
　漢昭帝時築以通雲陵明宣德中知縣邢清修復又¶
　廢嘉靖甲辰邑耆羅福田重修下濶十一丈上濶二¶
　丈自萬厯後久廢康熙四十年知縣張如錦捐俸率¶
　衆重建仍名永安有記(縣/志)¶
　　長武縣¶
冉店鎮　在縣東二十里東至邠州六十里有闗城其¶
　地道路四達深溝巨壑中道僅容一車嘗為盜衝明¶
　𢎞治十七年總制楊一清移宜禄鎮巡司於此後又¶
<pb:KR2k0050_WYG_017-71a>¶
　徙於窰店(州/志)¶
停口鎮　在縣東四十里連本州界鎮有橋舊設木橋¶
　秋建夏去後改建石橋今廢(縣/志)宜禄有亭口鎮(金史/地理)¶
　(志/)¶
公濟橋　在縣東門外(縣/志)¶
涇水橋　在縣西北十五里(縣/志)¶
黑水渡　在縣東四十里黑水河(西安/府志)額募水夫十二¶
　名(縣/志)¶
<pb:KR2k0050_WYG_017-71b>¶
　　鄜州¶
直羅闗　在州西北一百里隋崔仲方所築西接環慶¶
　地方(州/冊)武德六年置直羅闗(唐書地/理志)唐太宗征突厥¶
　所開有直羅闗元設巡檢司明因之(賈/志)今巡司裁(州/冊)¶
　因故直羅城為名西南通子午嶺西北通保安凡二¶
　百里皆深谷峻嶺為一方險要(州/志)¶
交道鎮　在州東二十里(州/志)¶
屯磨鎮　在州南五十里(州/志)¶
<pb:KR2k0050_WYG_017-72a>¶
張村鎮　在州西七十里通直羅道(州/冊)¶
隆益鎮　在州西一百三十里(州/冊)通慶陽路(州/志)¶
牛武鎮　在州東北四十里漢董翳遣步將築城練兵¶
　蕃牛數千以備戰故名(延安/府志)¶
　(附州境/古隘)三川鎮在州南七十里(州/冊)唐為三川縣以華¶
　池水黑水洛水所㑹為名宋因之金為三川鎮元為¶
　巡檢司今改三川驛(賈/志)○赤城鎮在州西(延安/府志)直羅¶
　縣有赤城鎮(九域/志)¶
<pb:KR2k0050_WYG_017-72b>¶
榆林橋　在州北五里洛河渡口(延安/府志)¶
故州橋　在州城東門外跨洛水(州/志)¶
南石橋　在州南五里(州/志)¶
宋公橋　在州南七里(州/志)¶
張村橋　在州西七十里張村鎮(州/冊)¶
寺谷橋　在州西五十里(州/志)¶
三川橋　在州南七十里三川鎮(州/志)¶
黨海橋　在州西南五十里(州/志)¶
<pb:KR2k0050_WYG_017-73a>¶
永濟橋　在州北十五里(州/志)¶
　　雒川縣¶
三郎要險　在縣東一百里(縣/冊)¶
白城鎮　在縣東五十里(縣/冊)¶
甘石鎮　在縣東六十里(縣/冊)¶
石堡鎮　在縣東一百二十里交韓城界(縣/冊)¶
煖泉鎮　在縣東一百二十里城周二里五分(縣/冊)¶
黄蓮鎮　在縣東南六十里(縣/冊)¶
<pb:KR2k0050_WYG_017-73b>¶
吳庄鎮　在縣東南一百里(縣/冊)¶
梁原鎮　在縣東南一百二十里(縣/冊)¶
黄龍鎮　在縣東南一百三十里黄龍山(縣/冊)明初置鄜¶
　城巡司後移於此嘉靖十八年移韓城紫金闗於堡¶
　内縣丞聶朝爵督築堡城周二里五分髙二丈八尺¶
　池深一丈東西南門三城樓四後裁巡司設捕盜同¶
　知劉顯第甃雉堞自為記二十四年同知許恒齡重¶
　修有防兵(縣/志)¶
<pb:KR2k0050_WYG_017-74a>¶
樂生鎮　在縣南十里(延安/府志)¶
永鄉鎮　在縣南二十五里(縣/冊)¶
仙宫鎮　在縣南四十里(縣/冊)¶
興平鎮　在縣南五十里(縣/冊)¶
槐栢鎮　在縣南五十里(縣/冊)城周三里八分(縣/志)¶
化石鎮　在縣南六十里(縣/冊)¶
土基鎮　在縣南七十里(延安/府志)¶
百益鎮　在縣南九十里(縣/冊)城周三里五分(縣/志)¶
<pb:KR2k0050_WYG_017-74b>¶
朱龍鎮　在縣南一百里今名朱牛(縣/冊)¶
化庄鎮　在縣南一百一十里(縣/冊)¶
漢寨鎮　在縣西南二十里(縣/冊)¶
鳯棲鎮　在縣西南四十里(縣/冊)城周三里九分(縣/志)¶
進浩鎮　在縣西南八十里城周三里三分(縣/冊)¶
進䝉鎮　在縣西十里(縣/冊)¶
廂西鎮　在縣西二十里(縣/冊)¶
菩提鎮　在縣北四十里城周三里四分(縣/冊)¶
<pb:KR2k0050_WYG_017-75a>¶
開撫鎮　在縣北五十里開撫川城周四里三分(縣/冊)¶
　(附縣境/古隘)蔴線嶺堡在縣東南一百三十里(縣/冊)明萬厯¶
　初&KR0264;築設兵戍守以通韓城驛路○赤鴈營在縣南¶
　九十里秦將楊班立陣之地因赤鴈落營故名(延安/府志)¶
　○聿津鎮在縣南一百一十里○石泉鎮在縣北二¶
　十里(縣/冊)○縣有潘三鎮寺前鎮攔虎鎮京兆鎮安寧¶
　鎮華莊鎮姚學鎮分界鎮(縣/志)以上營堡鎮今俱廢(縣/冊)¶
廟西橋　在縣西南四十里漢髙祖廟西溝深難行明¶
<pb:KR2k0050_WYG_017-75b>¶
　嘉靖間有道士闢路修橋今為坦途(縣/志)¶
石家莊橋　在縣西南五十里(縣/冊)兩岸懸崖百仞中為¶
　小橋僅可徒行鄉民王文義捐粟百石修築今可通¶
　車(縣/志)¶
西三里橋　在縣西三里兩岸臨谷架梁為渡有警則¶
　撤為險要處(縣/志)¶
北三里橋　在縣北三里(縣/志)¶
靳家橋　在縣東北十五里(縣/冊)¶
<pb:KR2k0050_WYG_017-76a>¶
　　中部縣¶
葡萄寨　在縣北五十里(縣/圖)¶
北谷鎮　在縣東四十里(縣/冊)¶
保安鎮　在縣西一百三十里(縣/冊)¶
孟家鎮　在縣西一百五十里(縣/冊)¶
蘆保鎮　在縣西一百七十里(縣/圖)¶
龍坊鎮　在縣西北四十里(縣/冊)唐牧廐所也廣原竒勝¶
　人物曼麗北瞻鄜延南通祋祤東接河洛西控朔方¶
<pb:KR2k0050_WYG_017-76b>¶
　蓋上郡第一鎮云(劉儒龍坊/鎮市會記)¶
　(附縣境/古隘)小山寨在縣西六里今廢(縣/冊)杏城鎮在縣東¶
　七里(賈/志)晉升平元年姚襄將圖闗中自北屈進屯杏¶
　城(晉書姚/襄載記)姚萇置杏城鎮在坊州西四十里(通/典)據晉¶
　書杏城鎮在北地(通鑑/胡注)○雙柳鎮在縣西五十里今¶
　廢(延安/府志)¶
　　宜君縣¶
石堡　在縣東七十里平原廣阜雉堞巍然昔嘗置官¶
<pb:KR2k0050_WYG_017-77a>¶
　署(延安/府志)¶
五里鎮　在縣東七十里(延安/府志)¶
雷逺鎮　在縣東八十里一名雷原有防兵(延安/府志)¶
哭泉鎮　在縣東南三十里(延安/府志)¶
馬欄鎮　在縣西南一百二十里通慶陽界有防兵(延/安)¶
　(府/志)慶厯二年元昊大舉入冦珣會葛懐敏於瓦亭懐¶
　敏西至馬欄城珣謂懐敏依馬欄城布柵以扼其路¶
　(宋史趙/珣傳)¶
<pb:KR2k0050_WYG_017-77b>¶
石梯鎮　在縣西一百二十里(延安/府志)¶
偏橋鎮　在縣北三十里(延安/府志)¶
七里鎮　在縣北七十里一名杏頭鎮(延安/府志)¶
　(附縣境/古隘)昇平鎮在縣西北三十五里(馬/志)縣有昇平北¶
　拓二鎮(九域/志)熙寧元年省昇平縣為鎮(宋史地/理志)○玉¶
　華鎮在宜君(金史地/理志)¶
偏橋　在縣北三十里(延安/府志)¶
　　綏德州¶
<pb:KR2k0050_WYG_017-78a>¶
義合砦　在州東六十里(州/冊)本夏人砦元豐四年收復¶
　東至晉寧軍六十里西至綏德軍四十里南至順安¶
　驛六十里北至暖泉砦八十里(宋史地/理志)綏德有義合¶
　寨(金史地/理志)¶
開光堡　在州北四十里即開光舖(州/冊)宋熙寧四年諤¶
　遣都監趙璞築撫寧故城及分荒堆三泉吐渾川開¶
　光嶺葭蘆川四砦(宋史种/諤傳)紹聖四年修築元符元年¶
　賜名東至暖泉砦六十里西至克戎砦五十里南至¶
<pb:KR2k0050_WYG_017-78b>¶
　綏德軍三十里北至米脂砦三十里(地理/志)綏德州堡¶
　一開光(金史地/理志)¶
　(附縣境/古闗隘)欄馬闗在州西十里宋元符中賜名(延安/府志)○¶
　李廣砦在州東無定河東岡舊傳漢李廣屯兵於此¶
　(馬/志)○臨夏寨在州西九十里(馬/志)地名囉巖谷嶺元符¶
　元年築城賜今名東至克戎砦三十里西至威戎城¶
　四十里南至綏平寨六十里北至界堠八十一里(宋/史)¶
　(地理/志)綏德有臨夏寨(金史地/理志)○土門砦在州西二百¶
<pb:KR2k0050_WYG_017-79a>¶
　五十里○克戎寨在州西北六十里接米脂縣界(馬/志)¶
　宋嘉定十四年元木華黎入葭州以石天應守葭自¶
　將兵攻綏德破馬欄克戎兩寨(通/鑑)本夏人細浮圖砦¶
　元豐四年收復元祐四年給賜夏人紹聖四年收復¶
　南至懐寧寨六十里北至鎮邊砦六十里東至綏德¶
　軍六十里西至臨夏寨三十里(宋史地/理志)綏德有克戎¶
　寨(金史地/理志)○綏德有鎮邊寨(金史地/理志)¶
無定河橋渡　在州城東南一里(州/冊)秋設橋夏則撤有¶
<pb:KR2k0050_WYG_017-79b>¶
　官渡船(州/志)¶
大理河橋渡　在州南城外秋設橋夏則撤有官渡船¶
　(州/志)宋治平四年諤復綏州夜渡大理河(宋史种/諤傳)周美¶
　率衆由㕔子部西濟大理河(周美/傳)¶
　　米脂縣¶
葫蘆堡　在縣西四十里明置(縣/志)¶
　(附縣境/古闗隘)銀州闗在縣西九十里上有古城(明一/統志)宋元¶
　豐五年諤上言横山延袤千里其城壘皆控險足以¶
<pb:KR2k0050_WYG_017-80a>¶
　守禦興功當自銀州始(宋史种/諤傳)闗在縣西少北亦曰¶
　銀城闗明成化七年余子俊言延綏有銀城闗等城¶
　並宋時防守夏人所築山勢險阻水泉便近宜以漸¶
　修補(明紀事/本末)今闗廢基址存(縣/冊)○暖泉寨在縣東四¶
　十里(明一/統志)元符二年築鄜延河東路暖泉砦(宋史哲/宗本紀)¶
　東至河東烏龍砦二十里西至米脂寨四十五里南¶
　至義合寨八十里北至靖邊寨四十里(地理/志)綏德有¶
　暖泉寨(金史地/理志)○龍泉寨在縣南(舊/志)宣和二年改名¶
<pb:KR2k0050_WYG_017-80b>¶
　通泉尋復故東至清邊砦二十里西至鎮邊砦四十¶
　里南至嗣武城二十里北至中山堡八里(宋史地/理志)金¶
　廢(縣/志)○銀川砦在縣西六十里米脂川之西宥川之¶
　東二面重岡峻嶺路僅通車馬中無井泉城連無定¶
　河浸漬之餘以給食即永樂城(賈/志)宋元豐五年徐禧¶
　言銀州不如永樂之形勢扼險遂城永樂十四日而¶
　成种諤極言夏人必爭尋陷沒(宋史徐/禧傳)即永樂小川¶
　築新城距故銀州二十五里前據銀州大川賜名銀¶
<pb:KR2k0050_WYG_017-81a>¶
　川砦旋被西人所陷崇寧四年收復仍為銀州五年¶
　廢為銀川城(地理/志)○清邊寨在縣西北(舊/志)元豐七年¶
　夏人冦清邊涇原將彭孫敗死之(宋史神/宗本紀)東至河東¶
　界五十里西至龍泉砦二十里南至暖泉砦七十里¶
　北至生界堠七十里(地理/志)綏德有清邊寨(金史地/理志)金¶
　因之元廢(縣/志)○靖邊寨在縣西北(舊/志)東至龍泉砦四¶
　十里西至大垂坑二十五里南至克戎城六十五里¶
　北至生界堠二十五里(宋史地/理志)金因之元廢(縣/志)○嗣¶
<pb:KR2k0050_WYG_017-81b>¶
　武砦在縣西北四十里(明一/統志)舊囉巖城元豐四年置¶
　尋廢崇寧三年修復賜名東至清邊砦二十里西至¶
　鎮邊砦二十里南至米脂砦二十里北至龍泉砦二¶
　十里(宋史地/理志)綏德城一嗣武(金史地/理志)¶
鋪户橋　在縣南五里(縣/志)跨米脂水(縣/冊)¶
飲馬石橋　在縣城北門外(縣/冊)路達葭州知縣張禹謨¶
　重修(縣/志)跨飲馬河(縣/冊)¶
無定河木橋　在縣西十里知縣寗養氣建(縣/志)¶
<pb:KR2k0050_WYG_017-82a>¶
　　清澗縣¶
老鴉闗　在縣東一百二十里黄河濱通山西石樓縣¶
　界(縣/志)¶
馬灰坪闗　在縣東北一百五十里(縣/冊)¶
界首闗　在縣東北二百里(縣/冊)¶
清澗砦　在縣東北十里東控黄河西岸本隋綏平縣¶
　地名清澗川宋慶厯中築(馬/志)¶
後山砦　在縣東北山上今縣東二十里有石城即唐¶
<pb:KR2k0050_WYG_017-82b>¶
　初置寛州城也縣志云即今後山砦(延安/府志)在綏州之¶
　廢城平縣内(名勝/志)¶
順安砦　在縣東北八十里(延安/府志)延州延川縣舊砦元¶
　符二年廢後復置(宋史地/理志)延川有順安白草永平三¶
　砦(九域/志)宋初建南安砦康定中棄之慶厯中修復改¶
　今名(馬/志)¶
白草砦　在縣東北一百餘里黄河岸側内有新井宋¶
　嘉祐中白草砦主康惟幾鑿正德間邊患急知縣趙¶
<pb:KR2k0050_WYG_017-83a>¶
　輅恐井不足用更鑿一井引東河水自城下穿入(延/安)¶
　(府/志)延州延川縣舊砦元符二年廢後復置(宋史地/理志)清¶
　澗有白草寨(金史地/理志)東扼黄河伏落闗路北控綏德¶
　州鐵茄坪定仙嶺滿堂川三路最為要害之地(馬/志)¶
石蝦蟇砦　在縣北三十里(馬/志)¶
新闗石堡　在縣東一百二十七里(縣/志)¶
營田堡　在縣南三十里种世衡營田處(馬/志)¶
寧川堡　在縣西三十里一名栁家坪大川平坦路通¶
<pb:KR2k0050_WYG_017-83b>¶
　安定(縣/志)¶
石嘴坌堡　在縣北七十里民屯雜居通綏德路(縣/志)¶
田家堡　在縣北一百里民屯雜居路通綏德以上三¶
　堡俱嘉靖中城堡道張愚建議築(縣/志)¶
觀音石堡　在縣東北八十里無定河西岸有湧泉開¶
　石溝為濠鄉民多避㓂於此(縣/志)¶
　(附縣境/古闗隘)魏平闗在城平縣(即今/清澗)西南(唐書地/理志)唐闗内¶
　三十一闗有延之魏平(玉/海)○永平砦在縣西南七十¶
<pb:KR2k0050_WYG_017-84a>¶
　里東控永平川路(馬/志)宋康定元年元昊破安逺塞門¶
　永平諸砦乘勢至延州城下(通/鑑)范仲淹請修承平永¶
　平等砦招還流亡定堡障通斥堠城十二砦於是羌¶
　漢之民相踵歸業(宋史范仲淹傳○按宋清澗城與/延川縣接壤清澗城屬綏德州順)¶
　(安白草永平三砦宋屬/延川今在清澗縣界)○綏平砦在縣西一百里(明/一)¶
　(統/志)延州延川縣舊砦東至懐寧砦四十里南至黑水¶
　堡四十里西至丹頭驛四十里北至臨夏砦六十里¶
　(宋史地/理志)清澗有綏平寨(金史地/理志)宋慶厯中置李顯忠¶
<pb:KR2k0050_WYG_017-84b>¶
　破紅巾冦乞郎羅義於此(延安/府志)即隋平城縣地宋天¶
　聖中改永平後廢慶歴中修復改綏平元廢(馬/志)○懐¶
　寧砦在縣北九十里接横山一帶故長寧砦也宋慶¶
　厯中賜名懐寧金置第四將營(馬/志)延州延川縣舊砦¶
　東至綏德軍四十里西至綏平砦四十里南至清澗¶
　城七十里北至克戎砦六十里(宋史地/理志)清澗有懐寧¶
　寨(金史地/理志)元廢(明一/統志)¶
龍門橋　在縣東六十里(縣/志)¶
<pb:KR2k0050_WYG_017-85a>¶
遇仙橋　在縣東八十里(縣/志)¶
西大橋　在縣西南一里(縣/圖)¶
小橋　在縣城南門外三十步(縣/冊)秋冬架木為橋(縣/志)¶
大橋　在縣南一里(縣/志)¶
永興橋　在縣南二十里(縣/志)¶
南天橋　在縣南三十里(縣/志)¶
界首闗渡　在縣東北二百里通山西寧鄉縣(縣/志)¶
馬灰坪闗渡　在縣東北一百五十里通山西石樓縣¶
<pb:KR2k0050_WYG_017-85b>¶
　(縣/志)¶
新闗渡　在縣東一百二十里通山西石樓縣(縣/志)¶
老鴉闗渡　在縣東一百二十里老鴉闗通山西石樓¶
　縣即种世衡城清澗致河東之粟處隄址猶存(縣/志)¶
崖頭渡　在縣東一百一十里通山西石樓縣(縣/志)¶
　　葭州¶
桃花闗　在州東城外今名桃坬下臨黄河(州/志)¶
建安闗　在建安堡南開光川境之南(延綏/鎮志)¶
<pb:KR2k0050_WYG_017-86a>¶
七山兒堡　在州西一百四十里(延安/府志)¶
三眼泉堡　在州西二百里(州/志)¶
建安堡　在州北一百五十里北至大邊五里東至髙¶
　家堡四十里西至雙山堡五十里地名崖寺子(延綏/鎮志)¶
　明成化十年廵撫余子俊增置城在山畔周二里一¶
　百七十二步樓舖十五座係極衝上地萬厯三十五¶
　年巡撫涂宗濬用甎包砌邊垣長二十里八十一步¶
　墩臺二十三座有分防守備(延安/府志)¶
<pb:KR2k0050_WYG_017-86b>¶
宅門墕堡　在州北一百五十里(州/志)¶
髙家堡　在州北一百六十里北至大邊三里東至栢¶
　林堡四十里西至建安堡四十里地名飛鴉川(延綏/鎮志)¶
　明正統四年巡撫陳鎰建成化中巡撫余子俊展修¶
　城在平川周三里二十九步樓舖十五座係極衝上¶
　地萬厯三十五年巡撫凃宗濬用甎包砌邊垣長四¶
　十二里二百三十八步墩臺四十四座有分防守備¶
　(延安/府志)¶
<pb:KR2k0050_WYG_017-87a>¶
謝家梁堡　在州北一百八十里(州/志)¶
石墮梁界堡　在州北二百里(州/志)¶
　(附縣境/古隘)烏龍砦在州西南五十里烏龍河(州/志)元符二¶
　年築鄜延河東路烏龍砦賜名(宋史哲/宗本紀)東至神泉砦¶
　二十五里南至暖泉砦二十里西至暖泉砦三十里¶
　北至女萌烽一十七里(宋史地/理志)永作唐安二堡𨽻烏¶
　龍寨(元一/統志)○神泉砦在州西十五里下即神泉也上¶
　有古城一座(州/志)在廢葭蘆砦北元符元年賜名東至¶
<pb:KR2k0050_WYG_017-87b>¶
　晉寧軍一十五里西至槅作嶺界堠五十里南至烏¶
　龍砦二十五里北至通秦砦四十里(宋史地/理志)○寧河¶
　砦在州北七十里車兒會溝宋設把截道路巡檢一¶
　員於砦碑記云隋初年建宋髙宗時砦陞晉寧軍寧¶
　河砦與諸砦並𨽻焉今名寨溝(州/志)地名窟薛嶺元符¶
　二年賜名東至黄河三十里西至尹遇谷十三里南¶
　至通秦堡十七里北至章堡二十五里(宋史地/理志)○彌¶
　川砦在州北一百一十里花石崖北(州/志)地名彌勒川¶
<pb:KR2k0050_WYG_017-88a>¶
　元符二年賜名東至黄河六十里西至砦浪骨堆界¶
　堠七十里南至彌川堡十五里北至麟州太和砦三¶
　十里(宋史地/理志)○通秦砦在州西北五十里岔道舖西¶
　葭蘆河東(州/志)地名昇囉嶺元符二年賜今名東至黄¶
　河二十九里南至神泉砦四十二里西至女萌骨堆¶
　界堠五十里北至通秦堡二十七里(宋史地/理志)元畢浩¶
　以義兵屯葭州通秦寨即此今誤名通心砦前代為¶
　蕃漢互市地(州/冊)通安晉安堡𨽻通秦砦(元一/統志)○葭蘆¶
<pb:KR2k0050_WYG_017-88b>¶
　寨在州北十里有萬厯年所鐫古葭蘆寨四字石扁¶
　(州/志)○三交堡地名三交川嶺元符元年築賜名(宋史/地理)¶
　(志/)○寧河堡在州北六十里地名哥崖嶺(延安/府志)元符¶
　二年同砦賜名(宋史地/理志)○彌川堡在州北地名小紅¶
　崖元符二年同砦賜名東至黄河四十里西至祖平¶
　四十里南至寧河崖十五里北至秦平堡十里(宋史/地理)¶
　(志/)○靖川堡在州北東至黄河三十里南至寧河砦¶
　十四里西至界首立子谷四十五里北至彌川堡十¶
<pb:KR2k0050_WYG_017-89a>¶
　三里(宋史地/理志)○通秦堡在州北七十七里(州/志)地名精¶
　移堡元符二年同砦賜名東至黄河十七里一百二¶
　十步南至通秦砦二十七里西至龍移川界堠五十¶
　里北至寧河砦十一里(宋史地/理志)○當川堡在州西四¶
　十里烏龍舖韓家墕西北(州/志)宋元豐初夏人二萬犯¶
　當川堡永能以千人與遇依險設疑敵解去(宋史髙/永能傳)¶
　○濟川堡在州北一百里薛家會西山上有碑記鐫¶
　其名秃尾河和市塌三角城在其西北蓋古重鎮也¶
<pb:KR2k0050_WYG_017-89b>¶
　(州/志)¶
葭蘆上橋　在州西故城下三里(延安/府志)上眺危峰下瞰¶
　深溝鳥道百尺亦曰西板橋(賈/志)¶
葭蘆下橋　在州南故城下五里(延安/府志)上下二橋及寺¶
　子川橋皆冬架夏撤(州/志)¶
虎頭峁橋　在州北一百里開光川東邊地秃尾河通¶
　京要路(州/志)¶
寺子川橋　在州北一百二十里邊地秃尾河通省要¶
<pb:KR2k0050_WYG_017-90a>¶
　路(延安/府志)¶
西寺子坬橋　在州北一百七十里髙家堡城西邊地¶
　禿尾河通京要路(州/志)¶
西鬭魚渡　在州東北九十里黄河上通山西興縣(州/志)¶
寧河溝渡　在州東北四十里黄河上通山西臨縣興¶
　縣(州/志)¶
大會坪渡　在州東北二十里黄河上通山西臨縣(州/志)¶
本闗渡　在州城東腰門下黄河上名水門隄通山西¶
<pb:KR2k0050_WYG_017-90b>¶
　臨縣(州/志)¶
桃花闗渡　在州東門外黄河上通山西臨縣(縣/志)¶
浮圖峪渡　在州南四十里黄河上通山西臨縣(縣/志)¶
闗口渡　在州南七十里黄河上通山西臨縣(縣/志)¶
荷葉坪渡　在州南八十里黄河上通山西臨縣(縣/志)¶
螅蜊峪渡　在州南一百里黄河上通山西臨縣(州/志)¶
　　吳堡縣¶
水寨　在縣東黄河西岸遺址尚在(縣/志)¶
<pb:KR2k0050_WYG_017-91a>¶
髙原寨　在縣西四十里馬家原溝南(州/志)¶
虎頭寨　在縣北七十里東臨黄河石崖三級天險也¶
　為鄉民避兵之所(縣/志)¶
悞兒寨　在縣東北與胡崖寨對峙相距十里相傳父¶
　子分守約敵至互救鳴金為號一日子戲伐金父知¶
　戲乃還數日敵至子伐金父不應遂陷遺址猶存(州/志)¶
胡崖寨　在縣東北六十里下臨黄河邊防要地宋時¶
　設守(縣/志)¶
<pb:KR2k0050_WYG_017-91b>¶
清水溝橋　在縣西二十里黄河水濁此獨清(賈/志)¶
川口渡　在縣北七十里(縣/圖)與葭州分界原係古渡康¶
　熙二十六年知縣陳昌國申請開設(縣/志)¶
横溝村渡　在縣東北二十五里(縣/圖)康熙二十四年知¶
　縣張文達申請開設(縣/志)¶
李家溝渡　在縣北二十里始移渡於城東後仍申請¶
　開設(縣/志)¶
城東渡　在縣城東南係李家溝渡萬厯間知縣盧文¶
<pb:KR2k0050_WYG_017-92a>¶
　鴻請移於城東下渡(縣/志)¶
宋家川渡　在縣城東南隅(縣/圖)¶
楊家店渡　在縣東崇禎六年以西河驛迂逺復移於¶
　此造船渡送官使船隨驛設舊矣(縣/志)¶
官菜園渡　在縣西南二十里黄河西岸通山西路(賈/志)¶
　明初有西河驛設於此後徙於瓦舍峪民苦道迂萬¶
　厯三十九年知縣盧文鴻申復崇禎四年造船(縣/志)¶
　　神木縣¶
<pb:KR2k0050_WYG_017-92b>¶
吳兒堡寨　在縣西南五十里夏赫連勃勃破義真於¶
　長安擄其人築此以居之因名(明一/統志)宋徙治吳兒堡¶
　寨(元史地/理志)¶
靜羌寨　在縣東南一百里唐建(州/志)¶
張巴兒崖寨　在縣南十里西山上俗傳為張騫别業¶
　(縣/志)¶
剰人崖寨　在縣南五十里相傳金亂於此避兵因名¶
　(縣/志)¶
<pb:KR2k0050_WYG_017-93a>¶
骨朶堡　在縣東南十五里(縣/志)¶
當夜堡　在縣東南九十里(縣/志)¶
石山子堡　在縣東南一百二十里(縣/志)¶
栢林堡　在縣西南六十里(縣/冊)南至黄河一百二十里¶
　北至大邊二里西至髙家堡四十里其地産栢故名¶
　(延綏/鎮志)明正統四年巡撫盧祥置城在山原周二里一¶
　十二步髙一丈九尺南北門二樓鋪八座係極衝下¶
　地萬厯三十五年巡撫凃宗濬用甎包砌邊垣長四¶
<pb:KR2k0050_WYG_017-93b>¶
　十三里一十六步墩臺三十六座有分防守備(延安/府志)¶
大栢油堡　在縣西三十里南至黄河一百二十里北¶
　至大邊二里西至栢林堡三十里其地産栢多油故¶
　名(延綏/鎮志)明𢎞治初置城在山上周二里九十二步髙¶
　二丈西南北門三樓舖十二座係極衝下地萬厯三¶
　十五年巡撫凃宗濬用甎包砌邊垣長四十三里一¶
　十六步墩臺二十六座有分防守備(延安/府志)¶
呉家石堡　在縣北十二里(縣/志)¶
<pb:KR2k0050_WYG_017-94a>¶
永興堡　在縣東北六十里(縣/冊)南至黄河九十里北至¶
　大邊十三里東至鎮羌堡三十里城名黑城兒(延綏/鎮志)¶
　明成化中巡撫余子俊遣鎮羌指揮宋祥建城在山¶
　上周二里二十五步東南門二樓舖八座東南北俱¶
　有深溝西面峻坡繞大河係次衝中地萬厯三十五¶
　年巡撫凃宗濬用甎包砌邊垣長六十二里八十六¶
　步墩臺三十九座有分防守備(延安/府志)¶
　(附縣境/古闗隘)合河闗在縣東黄河上(縣/冊)麟州東一百二十¶
<pb:KR2k0050_WYG_017-94b>¶
　里黄河上有合水闗(元和/志)開元九年王晙討蘭州叛¶
　蕃康待賓詔張説相聞經畧時党項亦連兵攻銀城¶
　説將步騎萬人出合河闗掩擊破之(唐書張/説傳)嵐州合¶
　河縣北有合河闗宋白曰合河縣城下有蔚汾水西¶
　與黄河合故曰合河(通鑑/胡注)合河闗在府州南二百里¶
　(趙珣聚/米圖經)唐合河闗在銀城北為河外直道自折氏世¶
　有府谷即大河通保德以便府人而故闗路廢(元一/統志)¶
　彦博為河東轉運使鄜州餉道回逺銀城河外有唐¶
<pb:KR2k0050_WYG_017-95a>¶
　時故道廢弗治遂通治之州有積粟可守(宋史文/彦博傳)○¶
　銀城砦在縣東南四十里(縣/志)銀城縣有銀城神木建¶
　寧三寨肅定神木通津蘭干四堡(九域/志)○神堂寨在¶
　縣東南六十里有遺址(縣/志)元祐四年夏人犯麟州神¶
　堂寨出兵討之(宋史哲/宗本紀)新秦縣有神堂静羌二砦太¶
　寧鎮川二堡(九域/志)○太和砦在縣西南九十里(馬/志)地¶
　名太和谷元符二年進築賜名東至神木砦五十五¶
　里南至彌川砦三十里西至饒咩浪界堠七十里北¶
<pb:KR2k0050_WYG_017-95b>¶
　至清水谷三十里(宋史地/理志)○又縣境有石堡墕寨王¶
　家塔寨訾栢溝寨五十里舖寨老榆梁寨天窊澗寨¶
　板門嶺寨賀家川寨白雲山寨清水坪寨無地峰寨¶
　醮枝嶺寨酒務會寨神靈崾寨(縣志○按舊志縣東/有十六寨今皆廢應)¶
　(俱在/縣東)○欄干堡在縣東六十里(延安/府志)○太和堡在縣¶
　西南五十五里(馬/志)地名麻也孃元和二年進築賜名¶
　東至肅定堡二十五里南至清水谷二十里西至松¶
　本晉堆界六十五里北至銀城砦十五里(宋史地/理志)○¶
<pb:KR2k0050_WYG_017-96a>¶
　鎮州堡在縣東六十里唐建○惠寧堡今廢(州/志)¶
　(附邊外/古隘)五原寨(按邊境圖在今神/木縣北河套内)三十五年除道九¶
　原抵雲陽(按漢五原本/秦九原郡地)徐廣曰表曰道九原通甘泉¶
　(史記秦始/皇本紀注)永平八年以中郎將吳棠行度遼將軍將¶
　黎陽虎牙營士屯五原曼栢永和十三年徙朔方治¶
　五原永元五年單于安國别居五原界(後漢書南/匈奴傳)河¶
　水東經九原縣故城南九原縣西北接五原縣故城¶
　王莽填河亭也其城南面長河北背連山(水經/注)勝州¶
<pb:KR2k0050_WYG_017-96b>¶
　榆林縣西有漢五原城(通/典)○光禄寨(按邊境圖在今/神木縣東北河)¶
　(套/内)太初三年使光禄勲徐自為出五原寨正義曰即¶
　五原郡榆林寨也(史記匈/奴傳註)河水北出石門障西北趨¶
　光禄城即徐自為所築(水經/注)光禄寨在銀城縣北(通/典)¶
　○連谷堡(按邊境圖在/今神木縣北)在唐麟州北十里(縣志○按/即隋連谷)¶
　(鎮/)¶
頁沙梁　在縣北永興堡西係虜衝(延綏/鎮志)¶
走馬梁　在永興堡南虜多由此入㓂(延綏/鎮志)¶
<pb:KR2k0050_WYG_017-97a>¶
　　府谷縣¶
清水營　在縣東北六十里東至黄甫川十里西至木¶
　𤓰園三十里北至大邊二十里設把總一員防守(縣/冊)¶
　明成化二年邊備尚書王復奏以府谷堡移出芭州¶
　舊城三年巡撫盧祥言芭州水泉枯涸别有地名清¶
　水川正當衝要頗有水泉可立城堡宜更徙築(明世/法錄)¶
　嘉靖間賊犯清水營巡撫王越使遊擊劉寧敗之於¶
　塔兒山(名山/藏)城在山坡周三里有八步髙一丈八尺¶
<pb:KR2k0050_WYG_017-97b>¶
　東南門二樓鋪十九座係次衝中地萬厯三十五年¶
　巡撫凃宗濬增修闗城砌以甎邊垣長三十里墩臺¶
　三十二座有分防把總(延安/府志)清水川自西北大漠來¶
　邊方士馬賴以汲飲設營因以為名(縣/志)¶
黄甫川堡　在縣東北七十里東至黄河二十里西至¶
　清水營十里北至大邊二十里設遊擊一員防守(縣/冊)¶
　明天順中置𢎞治中添設闗城周三里二百七十四¶
　步髙一丈八尺樓舖十六座西北據山東南臨川係¶
<pb:KR2k0050_WYG_017-98a>¶
　次衝中地萬厯三十五年巡撫凃宗濬甃以甎邊垣¶
　長三十里二百十一步墩臺二十八座(延安/府志)¶
孤山堡　在縣西北四十里西至鎮羌堡四十里東至¶
　木𤓰園四十里南至黄河四十里山西交界北至大¶
　邊四十里設守備一員防守(縣/冊)本孤圪㙮馬營明正¶
　統二年置在西山成化中移置城在山畔周三里三¶
　十四步髙二丈南北門二係次衝上地背山俯川城¶
　中無水泉萬厯三十五年巡撫凃宗濬砌以甎邊垣¶
<pb:KR2k0050_WYG_017-98b>¶
　長三十七里樓舖十四座墩臺五十座有分防守備¶
　(延安/府志)¶
鎮羌堡　在縣西北八十里東至孤山堡四十里西至¶
　永興堡四十里(延綏/鎮志)南至黄河一百二十里山西交¶
　界北至邊墻十五里(縣/冊)明初置在東村成化二年邊¶
　備尚書王復奏以東村堡移出髙漢嶺(明世/法錄)城在山¶
　原周二里零係極衝中地樓舖十座萬厯三十五年¶
　砌以甎邊垣長四十五里墩臺二十九座有分防守¶
<pb:KR2k0050_WYG_017-99a>¶
　備(延安/府志)¶
木𤓰園堡　在縣北五十里東至清水營三十里西南¶
　至孤山堡四十里北至大邊三十里設守備一員防¶
　守(縣/冊)即明初木𤓰園砦成化十六年改置堡二十三¶
　年展築中城𢎞治十四年增新城城在山上周三里¶
　二十四步髙一丈七尺東西南門三樓舖十七座係¶
　次衝上地萬厯三十五年巡撫凃宗濬甃以甎邊垣¶
　長三十三里墩臺三十二座有分防守備(延安/府志)¶
<pb:KR2k0050_WYG_017-99b>¶
　(附縣境/古闗隘)天窊闗在鎮羌堡東可守禦(延綏/鎮志)○紫地石¶
　砦在縣東北一百里接大漠明永樂中知縣王潤建¶
　今廢(延安府志○/按即紫城砦)○建寧堡在縣西北七十里(舊/志)宋¶
　康定中亢䕶賞物送麟府敵趨栢子堡來邀亢擊敗¶
　之乃修建寧等堡夏人數出爭戰於兔毛川敗之(宋/史)¶
　(張亢/傳)○寧川堡在縣北(舊/志)本府州安豐寨外第九寨¶
　元符元年賜名東至斥堠堡二十里西至豐州寧豐¶
　砦四十五里南至安豐砦界四十里北至清沒怒川¶
<pb:KR2k0050_WYG_017-100a>¶
　界堠一百五十里(宋史地/理志)○東勝堡在縣東北(舊/志)宋¶
　康定中亢以府州東焦山有石炭穴因築東勝堡下¶
　城傍有蔬畦因築金城堡堡北沙阬有水泉因築安¶
　定堡(宋史張/亢傳)○寧疆堡宣和六年獨移莊嶺建堡賜¶
　名寧疆(宋史地/理志)○黄甫川堡東有暖泉砦南有髙崖¶
　寨西南有栢林峁寨皆古寨也又黄甫川堡北六十¶
　里有樓子營城堞俱存明初始移於河東河曲縣散¶
　其民於賈家窟沱等處(延安/府志)¶
<pb:KR2k0050_WYG_017-100b>¶
　(附邊外/古闗隘)榆林闗在榆林縣(唐勝州/榆林縣)東三十里東北臨¶
　河秦却匈奴之處隋置城置榆林闗(元和/志)漢枚乘説¶
　呉王曰秦北備榆中之闗南距羌筰之塞(漢書枚/乘傳)開¶
　皇三年城榆闗(隋書地/理志)勝州榆林縣東有榆林闗貞¶
　觀十三年置(唐書地/理志)東受降城南直榆闗(宋白續/通典)○¶
　河濱闗在河濵廢縣東北貞觀七年置(元和/志)河濱縣¶
　東北有河濱闗(唐書地/理志)○榆溪塞在榆林縣南(輿地/廣記)¶
　武靈王二十年西畧地至榆中並河以東屬之隂山¶
<pb:KR2k0050_WYG_017-101a>¶
　城河上為塞(史記趙/世家)䝉恬北逐戎人開榆中地數千¶
　里蘇林曰在上郡崔浩曰䝉恬樹榆為塞也(史記項/羽本紀)¶
　(注/)諸次水東經榆林塞世謂之榆林山即漢書所謂¶
　榆溪舊塞自谿西去悉榆林之藪矣緣歴沙陵屇龜¶
　兹縣西出故謂之廣長榆也(水經/注)榆溪寨即勝州榆¶
　林縣南界(通/典)秦有榆闗漢有榆溪舊塞正義曰今榆¶
　木塞也在勝州(玉/海)○稒陽塞(按邊境圖在/今府谷縣北)河水東逕¶
　稒陽縣故城南王莽之固隂也(水經/注)惠王十九年築¶
<pb:KR2k0050_WYG_017-101b>¶
　長城塞固陽(史記魏/世家)孝公十一年衛鞅圍魏固陽降¶
　之(史記秦/本紀)永元元年度遼將軍鄧鴻出稒陽塞(後漢/書和)¶
　(帝本/紀)¶
天橋峽　在縣東三十里上濶一十二丈五尺中濶七¶
　丈下濶八丈共長九十丈冬月積氷成橋因名(縣/志)¶
新建石橋　在縣西城下兩峰對峙教諭衛學玠率邑¶
　紳李楫等公建(縣/志)¶
濟衆橋　在縣西三十五里倒迴溝上曲徑環繞新建¶
<pb:KR2k0050_WYG_017-102a>¶
　石橋大利轉運(縣/志)¶
黄草橋　在縣西北木𤓰堡東南(縣/志)¶
聚星橋　在縣北城下邑貢生韓大本捐建(縣/志)¶
白馬梁　在縣南(縣/志)¶
歡喜梁　在縣北清水堡西南(縣/志)¶
唐家滙宫渡　在縣東北九十里黄河上係山西河曲¶
　縣船户渡(縣/志)¶
劉家川官渡　在縣東一里黄河上達山西保德州界¶
<pb:KR2k0050_WYG_017-102b>¶
　毎一月内本縣船户渡十二日保德船户渡十八日¶
　(縣/志)¶
盤塘官渡　在縣西南一百餘里黄河上達山西興縣¶
　黑谷口由本縣達山西本縣船户渡由山西來者興¶
　縣船户渡(縣/志)¶
　(附縣境/古渡)君子津在河濱縣東一十五步即河濱闗渡¶
　河處河濶一里不通船檝(元和/志)承光二年世祖臨雲¶
　中至君子津會天暴寒數日氷合帥輕騎二萬濟河¶
<pb:KR2k0050_WYG_017-103a>¶
　三年世祖詔執金吾桓貸造浮橋於君子津(十六國/春秋赫)¶
　(連昌/傳)¶
　¶
　¶
　¶
　¶
　¶
　¶
<pb:KR2k0050_WYG_017-103b>¶
　¶
　¶
　¶
　¶
　¶
　¶
　¶
　陜西通志巻十七¶
