# -*- mode: mandoku-view; -*-
#+TITLE: 陝西通志
#+DATE: 2015-08-24 22:42:37.288629
#+PROPERTY: ID KR2k0050
#+PROPERTY: BASEEDITION WYG    
#+PROPERTY: JUAN 卷七十一
<pb:KR2k0050_WYG_071-1a>¶
欽定四庫全書¶
　陜西通志巻七十一¶
　　陵墓二¶
　　延安府膚施縣¶
晉夏主赫連勃勃墓　在城南杜甫川後延川縣南六¶
　　十里白浮圖寺前七冢相傳赫連勃勃塟此(府/志)勃¶
　　勃塟嘉平陵(十六國春秋夏録○按寰宇記云/勃勃墓在霍山最髙峰未知誰是)¶
　尸毘墓　延州天山之巔有奉國佛寺庭中有一墓¶
<pb:KR2k0050_WYG_071-1b>¶
　　世傳尸毘王之墓尸毘出於佛經大智論言常割¶
　　身肉盡今天山下有濯筋河其縣為膚施慶厯中¶
　　施昌言鎮鄜延壞奉國寺為倉發尸毘墓有枯骸¶
　　尚完脛骨長二尺餘顱骨大如斗並得玉環玦七¶
　　十餘件(夢溪/筆談)¶
後梁髙刺史萬金墓　在府城南八十里盤龍村(馬/志)萬¶
　　金河西人髙萬興弟延州刺史貞明四年卒乃以¶
　　萬興為鄜延節度兄弟世守其土(延綏/鎮志)¶
<pb:KR2k0050_WYG_071-2a>¶
宋鄭指揮榮墓　在府南十里(馬/志)榮京兆人始以民兵¶
　　來延有戰功授都指揮(賈/志)¶
明楊都御史宗氣墓　在城南十里柳林山頂賜祭塟¶
　　(賈/志)¶
　楊太保兆墓　在城北五里賜祭塟父御史本深墓¶
　　亦在焉(府/志)¶
　楊叅政吉墓　在伏龍山(府/志)¶
　楊同知如松墓　在城南十里(賈/志)¶
<pb:KR2k0050_WYG_071-2b>¶
　贈尚書趙仕墓　在城西十五里(賈/志)在城西神仙溝¶
　　子太傅彦光禄章祔(府/志)章卒於崇禎庚辰以癸未¶
　　祔塟於贈太傅公父之次與兄太傅彦分左右(劉/豫)¶
　　(嘉譔趙光/禄章墓志)¶
　張布政世烈墓　在城南五里夏家塔側(賈/志)¶
　白廵撫希繡墓　在城西南杜甫川賜祭塟(賈/志)¶
　蕭大將軍如薫墓　在城南三里杜甫川其祖都督漢¶
　　墓亦在焉(府/志)¶
<pb:KR2k0050_WYG_071-3a>¶
　張副使廷雲墓　在城東五里白雲窩(賈/志)¶
　楊知縣如桂墓　在城南(賈/志)¶
　董都憲珊墓　在城東十里(府/志)¶
　楊同知墀墓　在城南十里(府/志)¶
　髙知縣夢禎墓　在城南十里卧虎灣(賈/志)¶
　李知府賦秀墓　在城南十里(賈/志)¶
　趙員外廣印墓　在城北二里王家坪(府/志)¶
　劉翰林世芳墓　在城北二十里(府/志)¶
<pb:KR2k0050_WYG_071-3b>¶
　趙處士應震墓　在城東二里有提學汪喬年碑(賈/志)¶
　李烈婦墓　在城西南杜甫川毘家崖有碑(賈/志)¶
本朝趙知縣隆引墓　在神仙溝(賈/志)¶
　白知縣可久墓　在城西十里(府/志)¶
　　安塞縣¶
明郭知縣東陽墓　在縣石峰山左(府/志)¶
　王驃騎將軍倫墓　在縣南三十里(府/志)¶
　王推官謨墓　在縣南鳳凰山下(府/志)¶
<pb:KR2k0050_WYG_071-4a>¶
　馬叅議𢡟才墓　在縣南十里(府/志)¶
　　甘泉縣¶
隋薄姬冢　在縣西六十里冢髙丈餘其間老松古柏¶
　　蓊鬱相映(馬/志)縣西府城村外俗傳煬帝北廵選納¶
　　鄭妃名薄姬殁後塟此人稱薄姬冢(縣/志)¶
元袁御史榮墓　在縣南十里(府/志)榮元行御史臺中丞¶
　　(馮/志)¶
　文侍郎允中墓　在太和山前(縣/志)¶
<pb:KR2k0050_WYG_071-4b>¶
明刑部尚書開濟墓　在石馬河(縣/志)¶
　髙御史亮墓　在焦家莊(縣/志)¶
　石主事瑩玉墓　在縣東臨鎮川(府/志)¶
　　安定縣¶
明薛給事文周墓　在縣東十里(府/志)¶
　藍總兵墓　在縣東郭任寧夏總兵名失傳(縣/志)¶
本朝薛經歴廷謩墓　在縣東五里(府/志)¶
　　(附疑/塜)宋潘美墓蟠龍山在縣南八十里嶺上古柏¶
<pb:KR2k0050_WYG_071-5a>¶
　　蒼翠相傳潘美墓在焉故又名忠山(縣志○按美/非陜人又未)¶
　　(宦終於陜其為傳訛無疑/今洛陽陳留俱有美墓)¶
　　保安縣¶
宋劉節度延慶墓　在保安縣北二里延慶係宋保信¶
　　軍節度使(馮/志)¶
明李御史光祖墓　在東山(府/志)¶
　王學士大任墓　在南門外(府/志)¶
　韓副使炳衡墓　在縣南川(縣/冊)¶
<pb:KR2k0050_WYG_071-5b>¶
　　宜川縣¶
明張都諫琛墓　在縣南五里郭家䃹(府/志)¶
　劉孝亷子誠墓　與弟知州子諴墓俱在縣北九臺¶
　　山子諴倪元璐撰墓誌(府/志)¶
　劉知縣繼墓　在縣北十里如渠原(賈/志)¶
　楊都督自新墓　在縣北八十里神田嶺(賈/志)¶
　　延川縣¶
明髙副使懷敬墓　在延川縣(府/志)¶
<pb:KR2k0050_WYG_071-6a>¶
　　延長縣¶
明樊解元儀墓　在縣南五十里石䟦村儀歴官江西提¶
　　學(縣/志)¶
　宋知州大奎墓　在縣境(縣/志)¶
本朝薛侍郎柱斗墓　在縣西于谷驛南山下祔於其父¶
　　之竒叔之鳳側(縣/志)¶
　　鳳翔府鳳翔縣¶
上古鴻冢　鬼㬰區號大鴻黄帝大臣也死塟雍故鴻冡¶
<pb:KR2k0050_WYG_071-6b>¶
　　是(史記五帝/本紀註)索隱曰黄帝臣大鴻塟雍鴻冢葢因¶
　　大鴻塟為名也(封禪/書註)䟽仡紀帝鴻氏塟雝雝之鴻¶
　　冢是矣在秦漢皆列祀典(路/史)鴻冢是大鴻冢即帝¶
　　鴻也史漢書説者更以為鬼容丘益非按今冢在雍¶
　　以知所都亦不逺黄帝之都也(路史註○按史記/註曰黄帝臣路史)¶
　　(曰帝鴻氏歴世荒/逺難稽應從史註)¶
周秦穆公墓　在鳳翔府城内東南隅(明一/統志)周圍五丈¶
　　有竒前有碑歲時致祭(縣/志)繆公塟雍(史記秦/本紀)皇覽¶
<pb:KR2k0050_WYG_071-7a>¶
　　曰秦繆公冢在橐泉宫祈年觀下(本紀/註)橐泉在城¶
　　東墓在城西無百步乃知昔未有此城秦人以泉¶
　　識公墓(宋蘇軾穆公冢詩○按史記註謂雍縣東/南二里是在城以外也此城正唐末李茂)¶
　　(貞所/築)¶
　三良冢　在城南半里許有碑記(縣/志)文公六年秦伯¶
　　任好卒以子車氏之三子奄息仲行鍼虎為殉皆¶
　　秦之良也國人哀之為之賦黄鳥(朱子/詩傳)正義曰括¶
　　地志云三良冢在岐州雍縣一里故城内(史記秦/本紀註)¶
<pb:KR2k0050_WYG_071-7b>¶
　　(○按史記註三良冢在城内/今在城外是城已改築也)¶
　六冢　在城西六冢里冢甚髙大不詳所始疑即秦¶
　　諸公陵也(縣/志)¶
　雙冢　在城西十五里雙冢村(縣志○按雙冢相傳/已久村里俱因此得)¶
　　(名故叙於/六冢之後)¶
明霍侍郎瑄墓　在府城南二十里勅塟(馮/志)¶
　　(附疑/塚)殷比干墓政和間朝廷求三代鼎彛器李朝¶
　　儒為陜西轉運遣人於鳳翔府破商比干墓得銅¶
<pb:KR2k0050_WYG_071-8a>¶
　　盤徑二尺餘中有欵識一十六字又得玉片四十¶
　　三枚其長三寸許上圓而銳下濶而方厚半指玉¶
　　色明瑩以盤獻之於朝玉留秦州軍資庫道君皇¶
　　帝曰前代忠賢之墓安得發掘乃罷朝儒出其盤¶
　　其玉久在秦帑王庶知秦州取之而去祁寛居之¶
　　嘗見之為余言然比干墓在衛州西山去城數十¶
　　里有漢唐以來碑刻甚多墓周圍數里生異木樛¶
　　結不可入而居之言墓在關中未知何也(墨莊漫/録○按)¶
<pb:KR2k0050_WYG_071-8b>¶
　　(衛輝府志殷比干墓在城北十五里即周武王所/封信矣此云比干墓者考漢有何比干自汝陰徙)¶
　　(平陵仕武帝時其後世為名族/豈何墓塟此而後遂訛傳耶)¶
　　(附迷/塚)秦惠文王墓惠文王塟公陵(史記秦始/皇本紀)正義曰¶
　　括地志云陵在雍州咸陽縣西北一十四里(本紀/註)○¶
　　悼武王墓悼武王塟永陵(秦始皇/本紀)徐廣曰塟畢陌¶
　　今安陵西畢陌正義曰括地志云在雍州咸陽縣¶
　　西十里俗名周武王陵非也(本紀/註)皇覽曰冢在扶¶
　　風安陵縣西北畢陌中大冢是也人以為周文王¶
<pb:KR2k0050_WYG_071-9a>¶
　　冢非也周文王冢在杜中(秦本/紀註)○漢淮南王長墓¶
　　長謀反事覺載以輜車令縣次傳不食而死縣傳¶
　　者不敢發車封至雍雍令發之以死聞廼以列侯¶
　　塟淮南王于雍置守冢三十家(漢書淮/南王傳)○(按史記/始皇本)¶
　　(紀元德公宣公成公俱塟陽康公塟竘社共公塟/康公南桓公塟義里丘北景公塟丘里南畢公塟)¶
　　(車里北夷公塟左宫惠公塟車里悼公塟僖公西/剌龔公塟入里躁公塟悼公南懷公塟櫟圉氏靈)¶
　　(公塟悼公西簡公塟僖公西惠公塟陵圉出公塟/雍獻公塟囂圉孝公塟弟圉應俱在鳳翔境今皆)¶
　　(無/攷)¶
<pb:KR2k0050_WYG_071-9b>¶
　　岐山縣¶
　皂角陵　在縣東南十里朝代未詳(賈志○按諸舊/志俱列皂角陵)¶
　　(於周陵之/前今仍之)¶
周太王陵　在岐陽鎮北俗云幽王陵(縣/志)按明一統志¶
　　幽王陵在臨潼北二十五里幽王死驪山下陵在¶
　　臨潼者為是舊志言鎮内有太王廟而志無太王¶
　　塜太王始遷岐下塜在岐陽無疑(關中陵/墓志)¶
唐昌樂縣男李淳風墓　在縣北墓傍有祠(縣/志)在縣東¶
<pb:KR2k0050_WYG_071-10a>¶
　　北五里(賈志○按河南府志李淳風墓在新安縣/盧院保畿輔通志淳風墓在涿州東北向)¶
　　(陽里皆無所徵信考唐書淳風岐山人似應以此/為正又西安府志盩厔東郭二里亦有淳風墓)¶
金完顔元帥墓　在塔店北(賈/志)在益店北金之宗室名¶
　　失傳(縣/志)¶
　　扶風縣¶
周姜太公夫人墓　在縣西南(馬/志)在湋水南八里(縣/志)¶
漢馬將軍援墓　在縣西南八里伏波村(馬/志)在縣西有¶
　　碑存(縣/志)援卒後有上書譛之者帝怒妻孥惶懼不¶
<pb:KR2k0050_WYG_071-10b>¶
　　敢以喪還舊塋裁買城西數畆地稾塟而已妻子¶
　　詣闕上書訴寃前後六上然後得塟(後漢書/本傳)¶
　司徒魯恭墓　在縣北四十里魯馬村(馬志○按中/牟縣志㳟墓)¶
　　(在縣西北兖州府志載恭墓在焦氏山南考後漢/書本傳恭以老病罷官卒於家則中牟諸處皆非)¶
　　(實/冡)¶
　班中郞固墓　在縣東二十里(關中陵/墓志)有碑(賈/志)往余¶
　　計偕道過扶風見路旁短碑僅尺許為班孟堅墓¶
　　字復漫漶半没草土中又三十餘年而余備兵涇¶
<pb:KR2k0050_WYG_071-11a>¶
　　原按部岐鳳訪班氏後僅自江一人貧苦憔悴因¶
　　捐空役餼金檄扶風令置田七十畆於班氏桑園¶
　　故地令自江力耕教其子府屬併黄令亦捐俸廣¶
　　地六十畆搆屋數間為具牛種庶幾無艱於衣食¶
　　而蕃育其子姓乎(黄煒班氏/廣育莊記)¶
晉竇滔墓　在縣北周秦坡(賈/志)故有碑出名人手筆摹¶
　　搨者多里人苦之乃陰毁焉(縣/志)¶
隋文帝泰陵　在邑東南四十五里陵地九頃餘城垣¶
<pb:KR2k0050_WYG_071-11b>¶
　　遺址尚存(縣/志)文獻獨孤皇后仁壽二年八月塟於¶
　　泰陵(隋書后/妃列傳)髙祖文皇帝仁壽四年冬十月己卯¶
　　合塟於泰陵同墳而異穴(文帝/紀)陵髙五丈周數百¶
　　步(關中陵墓志○按元和志文帝泰陵在武功縣/西南二十里三畤原考武功西南二十里已交)¶
　　(扶風界今陵/在扶風境)¶
唐武部尚書楊恂墓　在縣東北二十里舊美陽城北¶
　　二里逺門有穹碑𨽻字甚竒古(府/志)碑髙二丈五尺¶
　　廣三之一𤣥宗御製文太子亨書今字漫滅幾半¶
<pb:KR2k0050_WYG_071-12a>¶
　　(縣/志)¶
元楊孝子皥墓　在縣南二十里(賈/志)¶
　趙孝子榮墓　在縣西二十里柳店鋪西有碑存焉¶
　　(府/志)¶
　招討將軍胡昱墓　在縣東杏林鋪北(縣/志)¶
明胡府尹宗道墓　在東郭外奉勅修(賈/志)嘉靖元年賜¶
　　祭有碑(縣/志)¶
　雙烈女墓　在縣東十里(賈/志)¶
<pb:KR2k0050_WYG_071-12b>¶
　四女墓　在縣南十里(賈/志)相傳塟四孝女未詳(縣/志)¶
　　(附疑/塚)周晉太師師曠塜在漆阮(縣志○按明一統/志師曠墓在洪洞)¶
　　(縣東南二十里濟南府志師曠墓在新泰縣北十/五里昔人俱疑之然曠晉樂師必不逺瘞於秦也)¶
　　○漢陰后冡在臨平亭部按漢書和帝使魯恭策¶
　　廢后卒塟此(縣志○按河南通志載陰后以巫蠱/事廢遷桐宫塟臨平亭雖扶風亦有)¶
　　(臨平然應以近/桐宫者為是)¶
　　郿縣¶
周秦武公墓　武公塟雍平陽(史記秦/本紀)按秦都世次自¶
<pb:KR2k0050_WYG_071-13a>¶
　　周東遷始有岐西或營邑在郿或徙居平陽或居¶
　　封宫卒塟平陽皆此一地也至德公復徙居雍則¶
　　平陽在今郿縣境西濱渭當岐西南此與或言武¶
　　公塟宣陽聚東南者合(劉紹周平/陽封域辨)¶
宋張横渠先生墓　在縣東南横渠鎮祠堂南十五里¶
　　(馬/志)先生父涪州公廸暨弟戩以下四世墓俱在(府/志)¶
　　先生再謁吿西歸過洛見二程曰載病不起尚可¶
　　及長安也熙寧十年冬十二月乙亥行次臨潼沐¶
<pb:KR2k0050_WYG_071-13b>¶
　　浴更衣而卒門人衰絰輓車送其喪歸於家元豐¶
　　元年八月癸酉塟父涪州墓南之祔穴(吕與叔撰/横渠行狀)¶
　　有宋太常博士張天祺以熙寧九年三月丙辰朔¶
　　暴疾不禄越是月哉生魄越翼日壬辰歸祔大振¶
　　社先大夫之塋其兄載以報塟不得請銘他人手¶
　　䟽哀辭十二各使刻石置壙中(横渠撰其/弟戩壙志)明成化¶
　　十八年提學副使戴珊開廣塋域𢎞治八年提學¶
　　副使楊一清築垣樹扁命以春秋致祭(府/志)¶
<pb:KR2k0050_WYG_071-14a>¶
金棲閒居士張中偉墓　在縣治西北十里中偉官昭¶
　　毅郞兄中孚封原國公墓亦在焉封爵碑記俱存¶
　　(府/志)大定二十五年三月庚戌以疾終於家以明年¶
　　三月甲申奉君之喪塟於郿之斜渭鄉原公墓之¶
　　東(侍講沈英/撰墓表)中孚官尚書左丞進封崇王墓在居¶
　　士西中彦歴吏部尚書其墓未詳所在今里人稱¶
　　張金紫墳舊有翁仲石羊馬耕者侵而没焉僅遺¶
　　址畆許云(縣/志)¶
<pb:KR2k0050_WYG_071-14b>¶
元歹驢墓　縣治東二十五里曰歹王城至正十四年¶
　　元將歹驢築有塜俗稱蠻王塜半嚙於敎坊河(縣/志)¶
明王尚書卺墓　在縣東一里(馬/志)¶
　何叅議囘墓　在縣治東北十五里有碑(縣/志)¶
　　(附疑/塚)周甯大夫戚墓在郿縣東南十五里有二塜¶
　　故村名曰甯曲(馬/志)按明一統志宿州西平度州西¶
　　俱有戚墓戚係齊桓左相彼時此地屬秦戚墓不¶
　　應在此疑有誤(府/志)¶
<pb:KR2k0050_WYG_071-15a>¶
　　寶雞縣¶
周秦寧公墓　寧公塟西山(史記秦/本紀)正義曰括地志云¶
　　秦寧王墓在岐州陳倉縣西北三十七里秦陵山¶
　　帝王世紀云秦寧公塟西山大麓故號秦陵山也¶
　　(本紀註○按始皇本/紀云塟衙與此不同)¶
唐岐王李茂貞墓　在縣北五里(府/志)在治北五里陵原¶
　　上(縣/志)¶
元邠國公李思齊墓　在縣東三十里(府/志)縣東底店後¶
<pb:KR2k0050_WYG_071-15b>¶
　　山上兄弟有七思齊行三故邑人呼其墓為三相¶
　　公墳(馬/志)¶
明劉侍郞俊墓　在縣東三十里(賈/志)¶
　張侍郞撫墓　在寶雞縣東十里勅塟大學士李東¶
　　陽銘(馮/志)¶
本朝党相國崇雅墓　康熙八年十二月卜塟寶雞縣¶
　　東西平原(衛周祚/撰墓志)¶
　　(附迷/塚)唐虢國夫人楊氏墓馬嵬之難虢國與國忠¶
<pb:KR2k0050_WYG_071-16a>¶
　　妻裴柔等奔陳倉縣令率吏追之意以為賊棄馬¶
　　走林虢國先殺其二子柔曰丐我死即並其女刺¶
　　殺之乃自剄不殊吏載置於獄問曰國家乎賊乎¶
　　吏曰互有之乃死瘞陳倉東郭外(唐書后/妃列傳)¶
　　&KR0648;陽縣¶
唐贈都督段行琛墓　在縣北七十里(賈/志)萬厯三十六¶
　　年知縣李枝秀記云縣西北七十里為唐太尉段¶
　　秀實父贈揚州大都督段行琛墓鳳翔少尹張増¶
<pb:KR2k0050_WYG_071-16b>¶
　　撰神道碑文字畫類顔魯公因俗傳段烈士墓故¶
　　録其記(縣/志)¶
　　麟遊縣¶
宋甄叅政海墓　在縣西二十二里(縣/志)¶
　三賢墓　在縣西五十里招賢里之南山上其里由¶
　　此得名但代與人俱失傳矣(縣/志)¶
　二女塜　在縣西二十五里龍窩道左有二塜相傳¶
　　明初兵過見二女妍欲挾之不從相對刎死鄉人¶
<pb:KR2k0050_WYG_071-17a>¶
　　為塟路傍姓氏莫考(縣/志)¶
明甄侍郞儀墓　在縣西五里鳳鳴山後有御祭文及¶
　　楊士竒墓表碑孫御史希賢祔(縣/志)¶
　李解元著墓　在縣西十五里(縣/志)¶
　蘇員外斌墓　在縣北三十里(縣/志)¶
　蔡御史敬墓　在縣西十五里(縣/志)¶
　何郞中昇墓　在縣城東(縣/志)¶
　田御史濟墓　在縣南二里子評事孔昭袝(縣/志)¶
<pb:KR2k0050_WYG_071-17b>¶
　侯知縣珠墓　在縣北三十里(縣/志)¶
　直臣知縣虎臣墓　在縣西二十里(縣/志)¶
　吕評事哲墓　在縣東四十里(縣/志)¶
　張郞中恵墓　在縣西二十里(縣/志)¶
　劉推官承纓墓　在縣西五里九成宫排雲殿下塟¶
　　父教授劉誦祔穴(縣/志)¶
　　(附疑/塚)漢揚虛侯馬武墓在縣北三十里五原坊(縣/志)¶
　　(○按鳳陽府志武墓在太和縣北息縣志武墓在/縣東五里尉氏縣志在縣東鄧州志在小東門外)¶
<pb:KR2k0050_WYG_071-18a>¶
　　(未知孰是要之麟/逰無武墓可知也)○董孝子永墓在縣東常豐里¶
　　(賈/志)常豐里有墓傳為永墓墓側有廟稱為織女祠¶
　　去廟一里有村曰絲家溝但孝順事實以永為天¶
　　長人一統志如臯孝感俱有永墓山東通志長山¶
　　魚臺博興亦各有墓未究其的(縣/志)¶
　　隴州¶
漢相公墓　在州東三十里相傳後漢右丞相墓失其¶
　　姓氏(州/志)¶
<pb:KR2k0050_WYG_071-18b>¶
明閻尚書仲宇墓　在隴州西仲宇兵部尚書贈太子¶
　　太保勅塟(馮/志)在州西北三里(賈/志)¶
　艾布政英墓　在隴州南十五里英浙江右布政使¶
　　(馮/志)¶
　李尚書善墓　在隴州北二里善工部尚書進階光¶
　　禄大夫勅塟(馮/志)¶
　　(附疑/塚)周赧王塜在隴州北三十里(馮/志)一統志謂在¶
　　湖廣慈利縣容齋續筆云其中藏古器甚多按史¶
<pb:KR2k0050_WYG_071-19a>¶
　　記赧王入秦秦受其獻歸赧王於周自洛陽徙河¶
　　南隴不得有墓明矣(關中陵/墓志)¶
　　漢中府南鄭縣¶
宋李師顏墓　在府城西二十里(賈/志)蘇軾撰誌銘(府/志)¶
明楊武襄洪墓　在城西二里(府/志)¶
　張侍郞羽墓　在府城北十五里勅塟有碑(賈/志)¶
　甘尚寶學書墓　在城西南(賈/志)¶
　張御史允升墓　在城東二里(府/志)¶
<pb:KR2k0050_WYG_071-19b>¶
　朱御史綬墓　在城北十五里(府/志)¶
　王副使堯民墓　在城北五里(府/志)¶
　潘副將國俊墓　在城北五里(府/志)¶
　席解元増光墓　在城東南二里(府/志)¶
　王行人雲聲墓　在城北三里(府/志)¶
本朝李副使聖翼墓　在城東三里(府/志)¶
　　襃城縣¶
漢褒德將軍墓　在縣南一里柏香街(賈/志)相傳張嶷塜¶
<pb:KR2k0050_WYG_071-20a>¶
　　也上多叢木人不敢伐(府/志)¶
宋韓子堅墓　在縣南六十里(賈/志)子堅字公逺嘉定五¶
　　年八月無疾坐逝年七十八以是歲十月塟於龍¶
　　河鄉伏龍原西阿之先塋(郭冠敬/撰墓志)¶
　　城固縣¶
漢博望侯張騫墓　在縣西二十三里(馬/志)¶
　李太尉固墓　在城固縣西三十里有石碣題曰漢¶
　　忠臣太尉李公神道唐韋臯作碑記(馬/志)長柳村名¶
<pb:KR2k0050_WYG_071-20b>¶
　　也漢太尉李固墓碑銘尚存文字剥落不可復識¶
　　(水經/註)李固墓在林縣東固為梁冀所害弟子董班¶
　　守尸積十日不去帝嘉其義許襚斂送喪至漢中¶
　　而還則固塟南鄭矣此墓未詳○舊志固墓在磁¶
　　州諸翟村按漢書列傳固漢中南鄭人被梁冀誣¶
　　害臨終勅子孫素棺三寸幅巾歛殯於本郡磽确¶
　　之地不得汚先公塋域時二子基滋被收死獄中¶
　　少子燮亡命雖弗克如治言然當其暴尸京城時¶
<pb:KR2k0050_WYG_071-21a>¶
　　弟子郭亮董班同往哭臨殉尸不去遂聽襚斂歸¶
　　葬今漢中城固縣其墓在焉意者其同難杜喬亦¶
　　以故吏楊匡詣闕上書乞還葬李杜骸骨故磁有¶
　　喬墓因附稱固墓耶(河南/通志)¶
　七女塚　在城固縣東北(城固/圖説)壻水東經七女塚塚¶
　　夾水羅布如七星髙十餘丈周㢠廻數畆元嘉六年¶
　　大水破墳墳崩出銅不可稱計得一磚刻云項氏¶
　　伯無子七女造槨世人疑是項伯塚(水經/注)壻水南¶
<pb:KR2k0050_WYG_071-21b>¶
　　歴壻山又東逕七女塚酈道元云世人疑是項伯¶
　　塚按史記項伯名纒封射陽侯子睢嗣後以罪除¶
　　所疑項伯無子七女造塚者妄也(宛委/餘編)¶
　張魯女墓　黄沙水南有女郞山山上有女郞冡逺¶
　　望山墳嵬嵬狀髙及即其所裁有墳形山上有直¶
　　路下出不生草木下有女郞廟及擣衣石言張魯¶
　　女也(水經/注)在女郞山魯女浣衣山下有霧䝉身因¶
　　有孕恥之自殺將死謂婢曰我死剖腹視之婢如¶
<pb:KR2k0050_WYG_071-22a>¶
　　言得龍子一雙送之漢水後有龍至墓前成谿其¶
　　下有女郞廟(縣/志)¶
宋安康侯楊從義墓　在城固縣北十五里從義鳳翔¶
　　天興人由進武校尉封安康郡開國侯(馮/志)將軍介¶
　　梁洋間居焉卒葬於城固水北村(袁勃撰/墓碑記)¶
明党御史傑墓　在縣西北二十里常家溝(府/志)¶
　謝副使宸墓　在縣東六里蔡家壩(縣/志)¶
　亷按察司第墓　在縣西北二十里常家溝(府/志)¶
<pb:KR2k0050_WYG_071-22b>¶
　李叅議必達墓　在縣東五里蘇村(府/志)¶
　張廵撫鳳翮墓　在縣南十里杜家山(縣/志)¶
　田御史起鳳墓　在縣北五里栗子園(縣/志)¶
　羅副使國華墓　在縣東北二十里白雲山左(府/志)¶
　党知州珫墓　在縣北栗子園(府/志)¶
本朝趙都御史京仕墓　在縣北二里邯鄲村(府/志)¶
　李督學可喬墓　在縣西北常家溝(府/志)¶
　　西鄉縣¶
<pb:KR2k0050_WYG_071-23a>¶
　太子塜　在縣西南七十里男兒壩毎陰雨墳中常¶
　　聞簫鼓聲已失其時代(府/志)¶
元皇槶公赤及都墓　在縣北(府/志)¶
　　洋縣¶
漢龍亭侯蔡倫墓　在縣東二十五里(關中陵/墓志)在龍亭¶
　　舖南圍一畝許龜螭埋沒(明劉美撰/蔡倫墓記)墓址一畝二¶
　　分有祭田載碑記年逺碑毁土人侵佔知縣鄒溶¶
　　整復之(縣/志)¶
<pb:KR2k0050_WYG_071-23b>¶
唐玉貞公主墓　在縣西四十里玉貞觀後(府/志)¶
宋張太守中庸墓　在縣東北二百里椒溪河公牧洋¶
　　明敏亷惠洋人德之歿葬於此見名宦通志作張¶
　　嚞墓非(縣/志)漢中志曰洋縣東北一百四十里有嚞¶
　　墓縣志不載只載嚞年十五遊長安與唐李泌善¶
　　宰蜀之雲居年二十五卒(關中陵墓志○按賈志/以為張嚞縣志以為中)¶
　　(庸府志又兩岐之據關中陵墓志是嚞與中庸二/人時代各異但縣志不載嚞墓所在今無可考附)¶
　　(識于/此)¶
<pb:KR2k0050_WYG_071-24a>¶
　彭安撫輅墓　在縣北十五里釋子山輅官安撫使¶
　　(縣/志)¶
　太學生雍沖墓　在縣東北十五里雍家溝(府/志)紹聖¶
　　中沖為太學生見章惇變革元祐政事削逐黨人¶
　　上書數其罪乞斬之有㫖流放興元府紹興中楊¶
　　用中謂張浚曰興元楊冲逺可以為師洋州雍冲¶
　　可與為友(縣/志)¶
　七女塚　在縣東關後昔一土人無子有女七父殁¶
<pb:KR2k0050_WYG_071-24b>¶
　　七女負土築塜因名七女塜舊志載四在洋縣三¶
　　在城固誤為葬七女冡矣(縣志○按城固在洋/縣西另有七女塜)¶
明李侍郞彪墓　在縣西二十里(府/志)¶
　蕭解元靖墓　在縣東五里周家店(府/志)¶
　任解元綱墓　在縣北三十里社村壩(府/志)¶
　李司務嘉賓墓　在縣東北五里牛首山(府/志)¶
　薛知府選墓　在縣西北九里岡(府/志)¶
　樊知州盛墓　在縣北三里紙房街(府/志)¶
<pb:KR2k0050_WYG_071-25a>¶
　任知州朝臣墓　在縣南十里雞子山(府/志)¶
　黄知縣甲墓　在縣東十里貫溪鋪翟家村後(府/志)¶
　李副使時孳墓　在縣東六十里真符鎮副使固本¶
　　墓亦在焉(府/志)¶
　張太僕企程墓　在縣西北五里南陽村(府/志)¶
　李知府喬岱墓　在縣西二十里白廟村(府/志)¶
　李尚書遇知墓　在縣東二十五里柘樹坪(府/志)¶
　吉知府孔嘉墓　在縣東南三里南原(府/志)¶
<pb:KR2k0050_WYG_071-25b>¶
　李副使景亷墓　在縣西三十里蘋草溝弟主事景¶
　　貞墓祔(府/志)¶
　　沔縣¶
漢諸葛武侯墓　在沔縣南十里定軍山下(府/志)亮遺命¶
　　葬漢中定軍山因山為墳冡足容棺斂以時服不¶
　　須器物(蜀志/本傳)沔縣故城南對定軍山諸葛亮之死¶
　　也遺令葬於其山即因地勢不起墳壟惟深松茂¶
　　柏攅蔚川阜莫知墓塋所在(水經/注)陸務觀説漢中¶
<pb:KR2k0050_WYG_071-26a>¶
　　之民當春月男女行哭首戴白楮幣上諸葛公墓¶
　　其哭皆甚哀云(朱子/語𩔖)武侯壘東南有定軍山入山¶
　　十餘里有諸葛武侯墓鍾會征蜀至漢州祭亮之¶
　　墓令軍士不得於墓前芻牧樵採(墨莊/漫録)墓前有石¶
　　表云漢丞相諸葛公之墓(馮/志)¶
　馬將軍超墓　在沔縣東五里(馮/志)漢建安五年諸葛¶
　　武侯軍至沔陽親詣墳所設祭今名馬塲(關中陵/墓志○)¶
　　(按四川通志新都縣南三里/亦有馬孟起墓未知孰是)¶
<pb:KR2k0050_WYG_071-26b>¶
　　畧陽縣¶
唐黄侍郞文墓　在縣東二十里(賈/志)¶
宋周侍郞道墓　在縣西三十里寶虹山罝口沿江以¶
　　西五里許(府/志)¶
　杜觀察融墓　在縣東二十里横嶺山杜堅自茂陵¶
　　徙居畧陽生子融忠勇仕至觀察使融孫果暹仕¶
　　至御前選率步軍總管都督俱祔葬於柘盤村横¶
　　嶺山堅墓左右自吳曦叛逆碑碣毁壞無存(府/志)¶
<pb:KR2k0050_WYG_071-27a>¶
　王夫人楊氏墓　在縣西四十里公山上乃郡太守招¶
　　撫使王大才之祖母(馬/志)¶
明封主事庫實墓　在縣北八十里石門(縣/冊)¶
　　榆林府榆林縣¶
宋李彛昌墓　在衛北十里紅石硤舊傳李繼遷葬其¶
　　祖彛昌障水别流而鑿石為穴以葬及葬畢仍引¶
　　水流於故道今俗傳墓在水中石穴(賈/志)¶
　夏元昊祖墓　在城西南十里王墓山(縣/冊)有斷碑字¶
<pb:KR2k0050_WYG_071-27b>¶
　　已磨滅相傳為夏元昊祖墓(延綏/鎮志)¶
明馬洛南伯禎墓　在城南賜祭葬(延安/府志)¶
　陳忠襄鳳墓　在城南三十里賜祭葬(延安/府志)¶
　王都督威墓　在城西南十里響岔兒(延安/府志)¶
　郭都督江墓　在三岔川(延安/府志)¶
　蔣三尹賢墓　在堡兒山北廟兒梁賢靈壁主簿死¶
　　難有司造墳焉(延綏/鎮志)¶
　　靖邉縣¶
<pb:KR2k0050_WYG_071-28a>¶
明梁烈士文炳墓　在縣城南二里(縣/冊)¶
本朝張知縣黼鑑墓　在縣城南五里南山(縣/冊)¶
　黄總兵喜林墓　在縣南八十里南灘雍正五年二¶
　　月¶
賜祭葬(縣/冊)¶
　　興安州¶
　太子墳　在州城南三里歡喜嶺下有巨塜相傳為¶
　　堯第九子無所考姑存之昔有牧兒陷入見殿庭¶
<pb:KR2k0050_WYG_071-28b>¶
　　儼然皆上古時物以土封之遂失其從入之路(州/志)¶
明李御史善墓　在州南(賈/志)¶
　謝叅政文墓　在州南(賈/志)¶
　屠知府安民墓　在州西(賈/志)¶
　屠知縣濟墓　在州東(賈/志)¶
　侯知縣大化墓　在州東(賈/志)¶
　劉郞中宇墓　在州北(賈/志)¶
　　石泉縣¶
<pb:KR2k0050_WYG_071-29a>¶
周鬼谷子墓　在邑北雲霧山中名鬼谷子嶺相傳先¶
　　生隱處有廢址其鐵棺尚存周㢠廻竒花異卉一本¶
　　而五色者大如椀采茯苓者多見之或繫帶以識¶
　　之行數武而迷其處(縣志○按漢中府志云褒城/縣西北五十里黄茅坪亦有)¶
　　(鬼谷/子墓)¶
　　洵陽縣¶
漢蜀孟達塚　在縣東一里臨崖寺左(縣/志)¶
明張主事鳳翔墓　在洵陽縣南二里鳳翔户部主事¶
<pb:KR2k0050_WYG_071-29b>¶
　　(馮/志)縣南二里留停山上(縣/志)¶
　　(附疑/塚)蜀王塚在縣東一百六十里王家莊父老相¶
　　傳蜀王孟昶駐兵之地卒葬於此按蜀王塚在川¶
　　巴而此亦云然者豈當時宫眷有葬於此而誤傳¶
　　為王塚耶(縣志○按河南通志孟昶墓在通許縣/西北三十里則洵陽志所謂在川巴者)¶
　　(亦非/也)¶
　　商州¶
虞舜妃女英塚　在州東五里龍山(州/志)陳倉山上有舜妻¶
<pb:KR2k0050_WYG_071-30a>¶
　　塚(水經/注)張公牧𢎞農日捕獲伐墓盜十餘輩中有¶
　　一人請間云以他事贖死因言盧氏縣南山堯女¶
　　塚近亦為人開發獲一大珠并玉盌人亦不能計¶
　　其直餘寶器極多世莫之識也公因遣吏按騐塚¶
　　果有開處旋獲其盜考訊與前通無異及牽引其¶
　　徒皆稱在商州冶務中時商牧名卿也州移牒公¶
　　致書皆怒而不遣竊知者云珠玉寶器皆入京師¶
　　貴人家矣公前歲自京東出過盧氏復問邑中具¶
<pb:KR2k0050_WYG_071-30b>¶
　　如所説然史傳及地理書並不載此塚且堯女舜妃¶
　　也死於湘嶺今豈傳説之誤歟矧茆茨土階不宜¶
　　有厚葬事此塚果何人哉(尚書/故實)張尚書於堯女墓¶
　　怪史傳蔑紀又謂從死湘嶺不得在是且玉盌寶¶
　　珠不協茆茨之事一時名流劉禹錫輩亦舉為疑¶
　　余考舜子商均本曰義均見於山海經以其封商¶
　　而謂商均商正今之商州按帝王世紀云虞舜二¶
　　妃娥皇無子女英生商均今女英之塚在商則舜¶
<pb:KR2k0050_WYG_071-31a>¶
　　崩後隨子均於封所故卒葬焉又奚史傳之紀不¶
　　紀哉(唐世/紀録)¶
　九子塚　在州東二十里(州/冊)均子在爬樓山與龍山¶
　　相聯(州/志)舜子義均封於商號商均九子墓即義均¶
　　與弟季釐等九人也(賈/志)義均封於商生九子卒葬¶
　　爬樓山麓高原參差若星宿布列朝嵐暮靄氣象¶
　　萬千(李曰棟九塜詩序○按州志止曰均子而賈/志云均與季釐等九人兩説互異俱存俟考)¶
漢四皓墓　在州西三里有四塚塚前有廟廟中有古¶
<pb:KR2k0050_WYG_071-31b>¶
　　今碑刻詩文今商洛舊縣西亦有四皓冡(馬/志)四皓¶
　　墓州西五里許傍金雞原坐鹿蹟村髙塜星羅陵¶
　　前棟宇數楹中有四短碣分鐫四皓圖古貌儼如¶
　　(州/志)地肺山四皓隱處亦名楚山塜(商南/縣志)入商州過¶
　　金雞原謁四皓先生廟崇以丘壠蔭以叢木過商¶
　　山之麓其纍纍然者即在畎畝中離村籬烟火不¶
　　十武而近(蘇濬四皓廟記○按十六國春秋前凉/張重華云長安亦有四皓墓但文章緣)¶
　　(起云惠帝為之立碑商山則葬長安之説誤也但/今商州四皓墓有二一在州西三里一在州東八)¶
<pb:KR2k0050_WYG_071-32a>¶
　　(十里商州鎮/西未知孰是)¶
唐董刺史溪墓　在萬安山(賈/志)¶
明南太僕鏜墓　在州東三里(馮/志)¶
　黄叅議世清墓　在州北金雞原(州/志)崇禎十五年賊¶
　　由宛鄧寇商世清登陴堅守力竭援絶返衙坐堂¶
　　上目僕人朱化鳳曰國而忘家予之職也汝其去¶
　　之鳳誓與主同死生賊入先殺化鳳化鳳至死罵¶
　　不絶口賊勸世清降不從遂殺之越五日賊去公¶
<pb:KR2k0050_WYG_071-32b>¶
　　面如生商民收葬於城西北金鳳山之髙原並瘞¶
　　化鳳屍於世清側(王廷伊撰/忠烈傳)¶
　　(附疑/塚)韓女墓在州東古層峰驛側文公貶潮時道¶
　　亡葬此後文公經此祭弔有詩(州志○按昌黎集/女已遷葬河陽則)¶
　　(此其暫厝處不/應尚有墓也)¶
　　雒南縣¶
唐真人韋善俊墓　在縣西南二十里(縣/冊)藥子嶺唐真¶
　　人韋善俊種藥處也墓尚存(縣/志)¶
<pb:KR2k0050_WYG_071-33a>¶
元宋平章欽墓　在縣東靈峪之西(縣/冊)¶
　　山陽縣¶
　　(附疑/塜)唐韓舍人㑹墓在山陽㑹唐起居舍人昌黎¶
　　韓愈兄(西安府志○按唐書韓愈傳愈伯兄㑹貶/官嶺表卒又懷慶府志㑹墓在孟縣西尹)¶
　　(村韓氏祖塋婦鄭夫人合/葬今云山陽有墓疑誤)¶
　　商南縣¶
　　(附疑/塚)三國亷康太子墓在吕家灣世傳太子三國¶
　　時人炎祚衰㣲據土僭號為關鎻所平(賈志○按/亷康太子)¶
<pb:KR2k0050_WYG_071-33b>¶
　　(史無其人據云三國或劉氏諸藩之/裔然史書不志則傳訛傅㑹可知矣)¶
　　同州¶
唐祁國公王仁皎墓　在州西二十里羌白鎮西(州/冊)仁¶
　　皎𤣥宗后父封祁國公卒年六十九贈太尉益州¶
　　大都督諡昭宣為治葬柩行帝御望春亭過喪詔¶
　　張説文其碑帝為題石(唐書/本傳)其子駙馬都尉守一¶
　　請用竇諶例築墳髙五丈一尺宋璟蘇頲以為準¶
　　令一品墳髙一丈九尺其陪陵髙出三丈上從之¶
<pb:KR2k0050_WYG_071-34a>¶
　　即此墳也御書神道碑尚存字剥落(馬/志)¶
　馮翊將軍墓　在州北二十五里(賈/志)有碑不載其名¶
　　氏(州/志)¶
宋鄭知州驤墓　在州西二里(關中陵/墓志)在金塔寺左(州/志)¶
元贈安定伯䝉天祐墓　在義井邨西北(賈/志)天祐贈安¶
　　定郡伯有學士蕭㪺撰碑並書(州/志)¶
明王御史朴墓　在州北(賈/志)¶
　馬運使祥墓　在三塜村東(賈/志)¶
<pb:KR2k0050_WYG_071-34b>¶
　趙副使繼爵墓　在小王村東子副使國良祔(州/志)¶
　尚參政衡墓　在黄家莊東南(賈/志)¶
　馬宫保珍墓　在馬坊村北萬厯二年勅葬子通判¶
　　自勉孫尚寶卿慥祔(州/志)¶
　張觀察思静墓　在北郭外(賈/志)¶
　李知府從教墓　在西郭外(賈/志)¶
　馬文莊自强墓　在州北二十里自强禮部尚書兼¶
　　文淵閣大學士諡文莊(馮/志)在漢村䥥山之麓萬厯¶
<pb:KR2k0050_WYG_071-35a>¶
　　七年勅葬(州/志)¶
　張太常養才墓　在小王村東北(州/志)¶
　馬副使朴墓　在州南(賈/志)¶
　王布政𢎞祖墓　在州西南(賈/志)¶
　　朝邑縣¶
唐禮部侍郞嚴譔墓　在縣西北一里(馮/志)在長春故城¶
　　西南隅有祠(馬/志)善思名譔以字行同州朝邑人開¶
　　元十六年卒(唐書/本傳)¶
<pb:KR2k0050_WYG_071-35b>¶
　白馬將軍扈鍔墓　在縣西北二十里白冡鎮(縣/冊)世¶
　　次無考(朝邑/後志)¶
元王侍郞由義墓　在長春宫西北(賈/志)¶
　趙孝子良墓　𢎞治中沮水囓趙氏之墓墓崩有石¶
　　曰皇慶二年旌表孝子趙良(韓邦靖/人物志)¶
明王侍郞良墓　在健兒村(賈/志)¶
　奚知府敏墓　在廓明村良敏二墓百餘年不顯今¶
　　始知之(續朝/邑志)¶
<pb:KR2k0050_WYG_071-36a>¶
　周通政彧墓　在縣南沙底鄉僉事周道通判周瑄¶
　　祔(縣/志)¶
　楊布政恭墓　在西莊(州/志)自䥥山而西西莊里為楊¶
　　布政恭墓(續朝/邑志)¶
　李御史濟墓　在縣北懷恩里(續朝/邑志)¶
　樊叅政冕墓　在縣北石村(縣/志)¶
　喬叅政誠墓　在縣東親賢里(續朝/邑志)¶
　趙御史整墓　在樂豐里(續朝/邑志)¶
<pb:KR2k0050_WYG_071-36b>¶
　蕭通政斌墓　在縣東喜慶里(續朝/邑志)¶
　蔚侍郞能墓　在朝邑縣西(馮/志)在華原西天順中勅¶
　　葬(州/志)能吏員至光禄寺卿禮部右侍郞有亷撡(縣/志)¶
　劉知府讓墓　在東屯(續朝/邑志)¶
　上知縣志墓　在上官村北(縣/志)¶
　劉知府偉墓　在龍門村(續朝/邑志)¶
　王郞中卺墓　在洛之南泊里子僉事朝雍孫知府¶
　　三省祔(續朝/邑志)¶
<pb:KR2k0050_WYG_071-37a>¶
　韓按察紹宗墓　在南陽洪(賈/志)洛以南南陽洪為韓¶
　　公紹宗墓次子叅議邦靖從葬焉王九思撰墓誌¶
　　銘(續朝/邑志)¶
　楊寺丞珪墓　在縣西北二十里白冡鎮(縣/冊)珪太僕¶
　　寺丞喜修亷隅(韓邦靖/人物志)¶
　牛知府斗墓　在縣西華原北(續朝/邑志)¶
　韓恭簡邦竒墓　在朝邑縣西(馮/志)在華原南嘉靖中¶
　　勅葬(州/志)¶
<pb:KR2k0050_WYG_071-37b>¶
　樊叅議得仁墓　在洛南北石村(續朝/邑志)¶
　段知府朝宗墓　在亷家莊(續朝/邑志)¶
　嚴御史天祥墓　在縣東南望仙觀(續朝/邑志)¶
　王郞中一治墓　在官莊村(朝邑/後志)¶
　王叅政學謨墓　在張家莊(賈/志)從兄知府學古墓在¶
　　通潤村從子運使皥如墓在髙城村(朝邑/後志)¶
　雷御史士禎墓　在新市鎮從弟知縣元善祔(朝邑/後志)¶
　王按察嗣美墓　在泊南從子布政于陛從孫知縣¶
<pb:KR2k0050_WYG_071-38a>¶
　　鑰俱祔(朝邑/後志)¶
　井同知東星墓　在留社村(朝邑/後志)¶
　王侍郞之宷墓　在趙期村(朝邑/後志)¶
　李太僕朴墓　在街子村(朝邑/後志)¶
　張副使綸音墓　在小伏坡子副使好竒祔(朝邑/後志)¶
　李主事聯芳墓　在留社村弟知州時芳知縣繼芳¶
　　墓俱在焉(朝邑/後志)天啓元年十二月葬公於沙苑北¶
　　岡新塋(李標撰/墓志)¶
<pb:KR2k0050_WYG_071-38b>¶
　李叅政用中墓　在范家莊(賈/志)¶
　惠知府户實墓　在南社村(朝邑/後志)¶
　雷通判大道墓　在縣西原(朝邑/後志)¶
本朝王知縣報春墓　在平羅村(朝邑/後志)¶
　劉知縣璽墓　在故現村(朝邑/後志)¶
　張編修表墓　在倉西村(朝邑/後志)¶
　雷栢林于霖墓　葬於西原祖塋(雷于霖自/撰墓志)¶
　李河濱楷墓　祔葬留社村父聨芳塋(朝邑/後志)康熙九¶
<pb:KR2k0050_WYG_071-39a>¶
　　年閏二月卒次年十二月葬邑北留社祖塋之右¶
　　負離揖坎(羅人琮/撰墓志)¶
　王推官䤴墓　在新市鎮(朝邑/後志)¶
　張中書召南墓　在新莊村(朝邑/後志)¶
　　(附疑/塚)魏荀丞相墳在小荀里或云魏文侯庶子繁¶
　　(縣/志)○唐劉幽求墓在縣東北五十里華原之麓金¶
　　水之南或云非其真宅今墓旁但有掘土者居民¶
　　輙不安人甚異之(朝邑/後志)按史幽求卒於貶所此不¶
<pb:KR2k0050_WYG_071-39b>¶
　　得有墓(續朝/邑志)¶
　　(附迷/塜)漢司農丞景和墓在縣東南寺後社和成帝¶
　　時人墓久湮(朝邑/後志)○孔縣令僖墓在故城南隅墓¶
　　久廢(縣/志)僖章帝時臨晉令在縣三年卒官遺令即¶
　　葬二子長彦季彦並十餘歲蒲坂令許君然勸令¶
　　返魯對曰今載柩而歸則違父令舍墓而去心所¶
　　不忍遂留華陰(後漢書/本傳)¶
　　郃陽縣¶
<pb:KR2k0050_WYG_071-40a>¶
商元聖伊尹墓　在秦莊(縣/志)伊尹墓在郃陽縣為耕者¶
　　所侵其峰頺然(雍勝/畧)郃陽故有伊尹墓為廟歲時¶
　　祀之舊志稱縣南二十里為莘國尹所耕處據朱¶
　　晦菴詩傳註莘之在郃陽無疑(明隆慶六年/葉夢熊碑)孟子¶
　　伊尹耕於有莘之野漢趙岐註在今同州郃陽邑¶
　　之新村舊名秦莊有伊尹墓其東有尹莊即尹生¶
　　處今人猶傳生尹莊葬秦莊之語乃心請於學使¶
　　陸德元樹柏數十株立商元聖故里碑於新村之¶
<pb:KR2k0050_WYG_071-40b>¶
　　孔道(康乃心行實○按括地志云夏陽村為莘野/伊尹耕處是矣而後人聚訟者甚多陳留縣)¶
　　(有莘野門有莘墟嵩縣伊水南有空桑澗澗東有/莘樂溝謂即耕莘樂道三使往聘之地史記殷本)¶
　　(紀云帝沃丁葬尹於亳皇覽水經注皆云尹墓在/濟陰已氏平利鄉鶴林玉露伊尹墓在空桑北一)¶
　　(里明一統志云尹墓在偃師縣西歸德府城東榖/熟店亦有尹墓杞縣志云尹墓在空桑澗伊尹村)¶
　　(紛紛附㑹未見歸一要之聖賢流風所被人各引/而親之亦秉彛好德之公也伊尹墓祀於郃其來)¶
　　(逺無可考葉華雲以為非出附㑹且趙岐之註孟/朱子之傳詩俱極侃鑿則郃陽之墓自可傳信)¶
周后妃太姒墓　在夏陽(賈/志)夏陽村之東為夏陽故城¶
　　一統志云城内有太姒墓此夏陽乃唐析河陽置¶
<pb:KR2k0050_WYG_071-41a>¶
　　河西縣已而更名者其城在今縣治東四十里水¶
　　經注城南有瀵水水南有文母廟(明馬朴/同州志)¶
　子夏墓　在縣東水經注云在石室西北(州/志)水經注¶
　　稱郃陽有子夏陵夏陽川瀕河有子夏石室世代¶
　　久逺記載茫茫(劉蔭樞子夏祠記○按山西通志/河津縣西五里曰辛興村相傳有)¶
　　(子夏墓又兖州府志曹州西三十里亦有子夏墓/論者謂子夏設敎西河以老當以河津為是然晉)¶
　　(省志又未如/水經之古也)¶
　荆將軍軻墓　在縣東北三十里東偏有廟(賈/志)長安¶
<pb:KR2k0050_WYG_071-41b>¶
　　志云藍田同州郃陽俱有荆軻墓葢凡三墓軻以¶
　　匕首刺秦王後恐不得收葬而張茂先記荆軻字¶
　　次非周日用云嘗經荆將軍墓與羊角哀塜隣其¶
　　地在苑陵之源羊角哀見列士傳左伯桃死角哀¶
　　葬之梁山下伯桃見夢曰與荆將軍墓隣每與戰¶
　　困廹倘所謂荆將軍别一軻耶(關中陵/墓志)秦王殺軻¶
　　於咸陽此不宜有墓意當時民多怨秦快軻之事¶
　　憐而收之故葬於此(明葉夢熊荆軻墓説○按藍/田縣志亦云荆軻墓在縣北)¶
<pb:KR2k0050_WYG_071-42a>¶
　　(三十/里)¶
漢項它墓　在縣東北三十里項村無考姑存之(賈志/○按)¶
　　(史記項伯名纒封射陽侯又有平臯侯/名它碭郡長則此項它或即平臯侯也)¶
　任季兒墓　在縣東南四十里華里村(州/志)季兒任延¶
　　壽妻(縣志○事/見列女傳)¶
唐李確墓　在縣東三十里宫城里確唐宗室也(賈/志)¶
　尒朱逵墓　在縣西北二十五里朱家河(賈/志)¶
　户部侍郞雷德驤墓　在縣北三十里其子秘書有¶
<pb:KR2k0050_WYG_071-42b>¶
　　隣太保有終祔(馮/志)¶
宋安司諫儼墓　在縣西南四十里乾字村(縣/志)儼字仲¶
　　容西京武威人宋太子右賛善大夫又為右司諫¶
　　(馬/志)¶
　楊宣撫永慶墓　在縣西南五十里馬村(賈/志)楊業後¶
　　舊有墓碑為人竊去(縣/志)¶
元岳處士崧墓　在縣東北十五里(賈/志)隆慶六年四月¶
　　二十一日夜夢有神吿華雲子曰岳先生香火事¶
<pb:KR2k0050_WYG_071-43a>¶
　　次日有吏執掘岳墓者按之(葉夢熊/郃陽志)¶
明范叅政燧墓　在范家窊西(州/志)¶
本朝康莘野乃心墓　乃心康熙己卯鄉薦丁亥六月¶
　　卒明年葬於東小伏六村(張大受/撰墓志)¶
　　(附疑/塜)上古髙辛氏陵在縣東南三十里有莘之夏¶
　　陽(賈志○按山海經皇覽路史九域志皆云帝辛/葬頓丘即今清豐縣也又劉恕外紀註云在滑)¶
　　(縣東北商丘縣志在城南髙辛里歸德府志在睢/州東北帝丘然考唐以仲春祀帝嚳於頓丘宋太)¶
　　(祖開寶中詔祀帝王陵寢碑可/考則歴代祀典俱在頓丘矣)○唐王伯當墓在¶
<pb:KR2k0050_WYG_071-43b>¶
　　永明(州志○按伯當係李宻之將本非郃人而劉/仲城西有伯當故宅永明又有墓俱未詳所)¶
　　(自又開封府志封丘縣西北有伯當墓睢州亦有/墓又武安縣西北沙明里亦有墓惟河南府志云)¶
　　(王伯當墓在盧氏縣𢎞度南原李宻叛唐伯當泣/諫弗從及宻死伯當伏屍而死土人以其忠於所)¶
　　(事遂收葬焉其/説差為可信)¶
　　澄城縣¶
夏伯成子髙墓　在縣東十里西下村塜髙丈餘周圍¶
　　三十步其上古柏森然生棘無曲刺墓前有廟碑¶
　　碣無存(賈/志)墓前有廟三楹内有袍笏像政和中重¶
<pb:KR2k0050_WYG_071-44a>¶
　　修有斷碑(縣/志)¶
唐魏氏墓　在縣北大賢村相傳魏徵墓俗名海子陵¶
　　按徵陪葬昭陵此不應復有徵墓必徵之子孫也¶
　　(賈/志)墳中螭首碑數通豪家利其地盡没之嘉靖初¶
　　人訟之官有司莫能究也(縣志○按徵有賜莊於/澄子孫世居焉此墓為)¶
　　(徵子孫之/藏無疑)¶
金師節婦墓　在縣南雷村莊墓表碑文進士王嘉猷¶
　　撰(縣/志)有司議師氏貞潔足以激頺風端謹足以為¶
<pb:KR2k0050_WYG_071-44b>¶
　　婦則謹按諡法能固其所守曰節請諡曰節上可¶
　　其事仍命縣官致祭(郭黻撰師/節婦傳)¶
明潘尚書友直墓　在縣北遮路村東墓田廣五十餘¶
　　畝縣南鎮基村有友直父墓有勅修碑(賈/志)¶
　雷御史恭墓　在縣西北三十里洛城村或云恭死¶
　　葬戍所今止有叅父清墓墓碑係廬陵曾棨撰(縣/志)¶
　韓給諫一良墓　在縣南西觀村(賈/志)一良清貧不能¶
　　舉後事惟封土而已(縣/志)¶
<pb:KR2k0050_WYG_071-45a>¶
　權濟墓　在縣西十里段莊社(賈/志)¶
　　(附疑/塜)晉佛圖澄墓在縣西郭(賈/志)在西郭舊文廟南¶
　　下俗傳為澄藏骨處按神僧傳晉永和四年十二¶
　　月八日澄寂於鄴宫寺窆於臨漳西紫陌今此地¶
　　云有澄墓未知是否張雲谷詩云不知燼骨埋何¶
　　地猶指宣尼廟下陵謂此墓也(縣志○按十六國/春秋後趙録石虎)¶
　　(建武十四年冬十一月澄還寺遣人辭虎曰化期/已及虎愴然自詣寺慰諭先是建武十一年虎為)¶
　　(澄造生墓於紫陌十二月戊子卒以澄所服錫杖/銀缽置棺中塟之郭門吏報曰見澄攜一履去虎)¶
<pb:KR2k0050_WYG_071-45b>¶
　　(命掘冡惟有一履與一石而無/尸據此則澄墓在臨漳此疑誤)¶
　　韓城縣¶
周晉公孫杵臼墓程嬰墓在縣西南保安村(馬/志)韓城¶
　　西南保安村麓有巨塜三相傳為公孫杵臼程嬰¶
　　趙武墓邑志載之何景明著雍大記止稱杵臼墓¶
　　在韓城縣西南嬰墓在縣西南保安村獨不及趙¶
　　武墓夫文子國君鼻祖必不從嬰杵而窆雍大記¶
　　不載趙武者不為俗惑也(縣/志)¶
<pb:KR2k0050_WYG_071-46a>¶
秦司馬靳墓　在縣西南華池秦主鐵官司馬昌墓漢¶
　　市長司馬無澤漢五大夫司馬喜墓俱在髙門(縣/志)¶
　　靳(漢書/作蘄)與武安君阬趙長平軍還而與之俱賜死¶
　　杜郵葬於華池靳孫昌昌為秦主鐵官昌生無澤¶
　　無澤為漢市長無澤生喜喜為五大夫卒皆葬髙¶
　　門(史記太史/公自序)髙門華池在夏陽西城北漢陽太守¶
　　殷濟精舍四里所今髙門東去華池三里(水經/注)髙¶
　　門在邑西南三十里按太史公自序司馬氏自晉¶
<pb:KR2k0050_WYG_071-46b>¶
　　入少梁錯以下至喜卒皆葬髙門華池喜生談談¶
　　有子曰遷遷生龍門龍門指少梁也髙門司馬冡¶
　　纍纍而遷墓亦在髙門東芝水之陰其為龍門少¶
　　梁非龍門河津無疑矣(髙門巍岫詩引○按史記/註晉灼云華池在鄠縣誤)¶
漢太史公司馬遷墓　在韓城縣南二十里(馮/志)司馬子¶
　　長墓墓前有廟廟前有碑永嘉四年漢陽太守殷¶
　　濟瞻仰遺文大其功德遂建石室立碑樹栢太史¶
　　公自叙曰遷生龍門是其墳墟所在矣(水經/注)太史¶
<pb:KR2k0050_WYG_071-47a>¶
　　公墓漢司馬遷墓也在韓城縣南芝川鎮墓前有¶
　　坡因號司馬坡而建祠焉(雍勝/畧)漢太史令司馬遷¶
　　墓在芝川南嶺上西枕梁山東臨大河氣勢雄濶¶
　　古栢數十百皆蒼老如鐵懸於兩崖作蛟龍狀子¶
　　長一冡巋然其嶺祠壁石墨林立代有名作冡以¶
　　石砌二柏出其上盤崛尤竒北望少梁曉烟殘照¶
　　如圖畫然李太史子德句云尚餘古柏風霜苦空¶
　　對長河日夜深其大槩也邑令翟世祺築髙臺砌¶
<pb:KR2k0050_WYG_071-47b>¶
　　以磚石層級而上勢入雲表題曰河山之陽更為¶
　　大觀冡漸圮縣令康行僴重修之手勒小碣以記¶
　　其守墓給田自郃陽丞葉司空夢熊始(縣/志)永徽二¶
　　年九月余判同州夜靜坐於西㕔若有若無猶夢¶
　　猶醒見一女子髙髻盛妝泣謂余曰妾漢太史司¶
　　馬遷之侍妾趙之平原人姓隨名清娛瘞於長樂¶
　　亭之西不揣人神之隔乞一言銘墓以垂不朽余¶
　　感寤銘之(褚遂良撰隨/清娛墓誌)按稗史隨清娛者司馬子¶
<pb:KR2k0050_WYG_071-48a>¶
　　長侍妾唐褚公遂良刺同州清娛感夢於遂良具¶
　　言始卒且云圖籍未載世人莫有知者以公為文¶
　　人求志其墓光揚幽懿遂良為之志披同誌無之¶
　　或為修志家所刪(左𢡟第書太史/墓垣碑記後)¶
明王叅政盛墓　在蘇村(賈/志)¶
　馬副使永亨墓　在芝川鎮西(州/志)¶
　張尚書士佩墓　在芝川鎮西北(州/志)¶
　衛中丞景瑗墓　在縣南(賈/志)在衛家村西南一里(衛/氏)¶
<pb:KR2k0050_WYG_071-48b>¶
　　(祖塋/誌)¶
　薛相國國觀墓　在縣北(賈/志)¶
　解中丞經傳墓　在城北(賈/志)¶
　衛翰林欽墓　在龍門(賈/志)¶
本朝李知縣楓墓　楓康熙甲辰㑹魁二十七年戊辰¶
　　八月卒葬韓城縣束龍嶺塋即公所自卜(李因篤/撰墓志)¶
　賈御史𢎞祚墓　𢎞祚順治丁亥進士卒於康熙三¶
　　十三年六月葬於韓城東原新塋(張廷樞/撰墓志)子明經¶
<pb:KR2k0050_WYG_071-49a>¶
　　締芳墓葬相李村之先塋(髙掞撰/墓志)¶
　程知縣必昇墓　必昇順治乙未進士卒於康熙三¶
　　十三年三月明年臘月葬韓城西薛曲村之星宿¶
　　坡(張可立/撰墓志)¶
　吉舉人庚墓　庚以康熙甲午舉於鄉次年十月卒¶
　　卜厝於韓城東先塋(王養大/撰墓志)¶
　劉廵撫蔭樞墓　蔭樞康熙丙辰進士卒於雍正癸¶
　　卯九月諏吉於雍正三年乙巳十一月窆於韓城¶
<pb:KR2k0050_WYG_071-49b>¶
　　譚馬村西北祖塋之次(白相國潢/撰墓志)¶
　　華州¶
周鄭桓公墓　在州西關路南(州/志)¶
唐贄叅軍抱墓　明嘉靖十四年州西梁家村原邉土¶
　　人耕田得墓隙入視無骨有誌銘石横直俱一尺¶
　　五寸曰贄抱墓蓋唐之鄭縣人左武衛兵曹叅軍¶
　　也稱其葬地為安樂鄉之原稱其葬日為天寶元¶
　　年(州/志)¶
<pb:KR2k0050_WYG_071-50a>¶
　郭駙馬曖墓　在州西南山之巔(賈/志)曖汾陽王第五¶
　　子尚昇平公主墓在華州西南十里半山中(關中/陵墓)¶
　　(志/)¶
明東氏墓　在州西南原上(賈/志)¶
　郭太守瑾墓　在州西南(賈/志)¶
　石少叅禄墓　在州西五里(賈/志)¶
　張大叅潛墓　在州東五里山麓子之榘祔(賈/志)¶
　孫太守鴻墓　在州東南(賈/志)¶
<pb:KR2k0050_WYG_071-50b>¶
　郭通判山墓　在州東南(賈/志)¶
　王祭酒維禎墓　在州南郊外(賈/志)¶
　王主事堯弼墓　在州西南栲栳山麓(賈/志)¶
　孫敎授玉墓　在州郊西南(賈/志)¶
　郭方伯性之墓　在州南十里(賈/志)¶
　孫給諌紹統墓　在州西南(賈/志)¶
　王方伯庭詩墓　在州南弟進士庭誨探花庭譔主¶
　　事庭諌俱在焉(賈/志)¶
<pb:KR2k0050_WYG_071-51a>¶
　姬忠烈文𦙍墓　在州西(賈/志)¶
　李郡丞燦然墓　在州北(賈/志)¶
　郭恤刑宗震墓　在州南弟徵士宗昌祔(賈/志)¶
本朝張工部鯤翔墓　在州西(賈/志)¶
　　(附迷/塚)唐宇文珽墓珽字救珉河南洛陽人永淳元¶
　　年六月終於華州之别業即以其年遷窆於鄭縣¶
　　安樂鄉之西原(楊烱撰/墓碑)○御史大夫程行謀墓君¶
　　名則字行謀世以字行門閭當華嶽之峰碑闕倚¶
<pb:KR2k0050_WYG_071-51b>¶
　　桃林之塞遷自吾祖定成我居作鄭人矣開元十¶
　　四載春之孟庚寅薨於洛陽之審政里第贈左丞¶
　　相以貞為諡莫春壬寅十朋啓塋雙表昭𡑞歸厝¶
　　於鄭之少華原(蘇頲撰/神道碑)○後唐魏王繼岌墓繼岌¶
　　伐蜀班師至渭南李環縊死之任圜葬繼岌於華¶
　　州之西南(五代史唐/家人傳)¶
　　(附疑/塚)漢東方朔墓在州西南二十里(馮/志)墓在州西¶
　　南小悌原北東方村(州/志)朔墓在山東陵縣顔魯公¶
<pb:KR2k0050_WYG_071-52a>¶
　　書碑華州西南十五里俗名㑹東方謂有人㑹東¶
　　方朔于此嘉靖間土人掘得一碣曰㑹同坊訛為¶
　　東方因云有朔墓耳(關中陵/墓志)¶
　　華陰縣¶
漢楊碩墓　在縣東十五里(州/志)¶
　定逺侯班超墓　在華陰縣西二十里(馮/志)班定逺墓¶
　　在縣班莊村官道傍(縣志○按河南府志班定/逺墓在府城北邙山誤)¶
　楊太尉震墓　在縣東三十里楊氏漢多聞人丘墓¶
<pb:KR2k0050_WYG_071-52b>¶
　　不能悉考(縣/志)後漢楊震改葬華陰潼亭先葬十日¶
　　有大鳥丈餘集震墓前俯仰悲鳴淚下沾地葬畢¶
　　飛去時人立鳥象於墓前(白孔/六帖)唐太宗貞觀十一¶
　　年行幸過漢太尉楊震墓傷以忠非命親為文以¶
　　祭之僕射房𤣥齡進曰楊震雖當夭枉數百年後¶
　　方遇聖君停輿駐蹕親降神作此文可謂雖死猶¶
　　生没而不朽(名臣/奏議)關西夫子墓漢楊震墓也在華¶
　　陰縣東公莊村官道北(雍勝/畧)震墓在潼關衛城西¶
<pb:KR2k0050_WYG_071-53a>¶
　　七里漢書改葬潼亭即此(潼關/衛志)縣東弔橋鋪北城¶
　　内左右共七冢明萬厯初兵使蔡可敎建享堂拓¶
　　地三十四畝堂圮¶
本朝順治丙申副使湯斌重建(賈/志)縣西五方村北前雙¶
　　乳臺有楊氏先塋墓存者蜿蜒十有八(州/志)¶
晉王猛墓　在華陰縣西三里(馮/志)¶
宋希夷先生陳摶墓　在華山希夷峽(賈/志)摶隱華陰雲¶
　　臺觀没於張超谷石室中遺骨為道士時出乞施¶
<pb:KR2k0050_WYG_071-53b>¶
　　嘉靖中直指姚一元葬之玉泉院蘇志臯作記(關/中)¶
　　(陵墓/志)¶
明郭少司馬良墓　在縣西北四里(州/志)¶
　張通政璉墓　在縣東二里(縣/志)¶
　雷太史霖墓　在縣東一里(縣/志)¶
　曹方伯端墓　在縣西四十里(縣/志)¶
　屈中丞直墓　在華陰縣西十五里直左副都御史¶
　　(馮/志)¶
<pb:KR2k0050_WYG_071-54a>¶
　張郞中壽墓　在縣東南一里(賈/志)¶
　趙知府儒墓　在縣北三十里渭北(賈/志)¶
　陳郞中諌墓　在縣西北四里(賈/志)¶
　楊侍御九澤墓　在縣東南四里(賈/志)¶
　張同知啓墓　在縣東南三里(賈/志)¶
　王僉都大受墓　在縣西北五里(賈/志)¶
　張知縣毓翰墓　在縣東(賈/志)¶
　楊光禄呈秀墓　在縣西三里(賈/志)¶
<pb:KR2k0050_WYG_071-54b>¶
　王侍郞之良墓　在縣西三里交龍菴側賜祭葬有¶
　　勑建坊(賈/志)¶
　陳知州嗣虞墓　在縣北(賈/志)¶
　楊知府應震墓　在縣東南(賈/志)¶
　陳知縣可績墓　在縣西(賈/志)¶
　郝知縣光顯墓　在縣西南(賈/志)¶
　　(附疑/塚)漢神醫華佗墓在縣西五里(馬志○按開封/府志佗墓在項)¶
　　(城蓋佗見殺於操/未必瘞於秦也)¶
<pb:KR2k0050_WYG_071-55a>¶
　　(附迷/塚)唐朝議大夫楊越墓越仙掌人髙宗時朝議¶
　　大夫薨遺令薄葬不藏珠珍堯經一巻堯典一篇¶
　　昭示後嗣不忘聖道即以其年葬於西嶽習仙鄉¶
　　登仙里西麓(陳子昻撰/神道碑)○昌化王烏承玭墓玭張¶
　　掖人世以武功顯封昌化郡王葬華陰告平里韓¶
　　愈作碑今無考(縣/志)○宋殿中丞侯可墓程明道先¶
　　生志墓在鄉西保德鄉先塋之次今無考(縣/志)¶
　　蒲城縣¶
<pb:KR2k0050_WYG_071-55b>¶
周賈大夫塜　在縣西南十八里賈曲鄉(關中陵/墓志)左氏¶
　　傳賈大夫惡娶妻而美三年不言不笑御以如臯¶
　　射雉獲之其妻始笑而言杜預注曰今縣有賈城¶
　　即古之賈國(宋敏求/長安志)¶
唐睿宗橋陵　在蒲城縣西北三十里豐山(馮/志)開元四¶
　　年十月庚午葬大聖真皇帝於橋陵(唐書𤣥/宗本紀)橋陵¶
　　在京兆府奉先縣界(文獻/通考)豐山一名蘇愚山在蒲¶
　　城縣西北三十里有唐睿宗橋陵(雍勝/畧)陵在縣北¶
<pb:KR2k0050_WYG_071-56a>¶
　　豐山周四十里前襟浩泉之水(關中陵/墓志)陵前襟浩¶
　　泉今涸(縣/志)肅明順聖皇后劉氏長壽二年為户婢¶
　　誣與竇德妃挾蠱道祝詛武后並殺之宫中葬秘¶
　　莫知景雲元年追諡肅皇后昭成順聖皇后竇氏¶
　　生𤣥宗與肅明同追諡並招魂葬東都之南肅明¶
　　曰惠陵后曰靖陵立别廟曰儀坤以享云帝崩追¶
　　稱皇太后與肅明祔橋陵(唐書后/妃列傳)橋陵在蒲城宣¶
　　化鄉積善村封内四十里陪葬太子三惠莊太子¶
<pb:KR2k0050_WYG_071-56b>¶
　　陵在橋陵東南三里惠文太子陵在東三里惠宣¶
　　太子陵在東六里並栢城内公主三金仙梁國鄎¶
　　國(宋敏求/長安志)橋陵節愍太子重俊並宜城金城長寧¶
　　成安安定五公主祔(賈/志)¶
　𤣥宗泰陵　在縣東北三十里金粟山懷仁鄉散母¶
　　村封内七十六里下宫去陵五里陪葬一髙力士¶
　　(宋敏求/長安志)廣德元年三月辛酉葬至道大聖大明孝¶
　　皇帝於泰陵(唐書代/宗本紀)𤣥宗嘗謁橋陵至金粟山覩¶
<pb:KR2k0050_WYG_071-57a>¶
　　岡巒有龍盤鳳翔之勢謂左右曰吾千秋後宜葬¶
　　此地寶應初追述先㫖而置山陵焉(大唐/新語)泰陵在¶
　　京兆府奉先縣界(文獻/通考)金粟山在蒲城縣東北三¶
　　十里有碎石若金粟然唐𤣥宗泰陵在其下(雍勝/畧)¶
　　泰陵碑記尚存(縣/志)元獻皇后楊氏生肅宗薨至德¶
　　二載太上皇自蜀詔有司議尊稱遂上冊諡寶應¶
　　末祔泰陵(唐書后/妃列傳)𤣥宗幸蜀至馬嵬頓六軍不進¶
　　大將軍陳元禮請誅楊氏於是誅國忠賜貴妃自¶
<pb:KR2k0050_WYG_071-57b>¶
　　盡(舊唐書肅/宗本紀)妃死瘞於西郭之外一里許道北坎¶
　　下(太真/外傳)安禄山反帝幸馬嵬不得已與妃訣引而¶
　　去縊路祠下裹尸以紫茵瘞道側帝至自蜀道過¶
　　其所使祭之且詔改葬禮部侍郞李揆曰龍武將¶
　　士以國忠負上速亂為天下殺之今葬妃恐反仄¶
　　自疑帝乃止宻遣中使者具棺槨它葬焉(唐書后/妃列傳)¶
　　(○按馬嵬在今興平縣西三十/里其宻改葬地不傳故附於此)¶
　憲宗景陵　唐憲宗陜西蒲城縣祭(㑹/典)在蒲城縣東¶
<pb:KR2k0050_WYG_071-58a>¶
　　北三十里金幟山(馮/志)元和十五年五月庚申葬聖¶
　　神章武孝皇帝於景陵(唐書穆/宗本紀)景陵在京兆府奉¶
　　先縣界(文獻/通考)景陵在豐山陵南下宫有宋重修廟¶
　　碑橋陵泰陵光陵碑俱毁惟景陵有録其全文者¶
　　今猶傳(縣/志)在縣東北豐陽鄉封内四十里陪葬妃¶
　　后三懿安郭太后孝明鄭太后王賢妃(宋敏求/長安志)陪¶
　　葬惠昭太子寧(賈/志)懿安皇后郭氏生穆宗穆宗嗣¶
　　位上尊號皇太后敬宗立號太皇太后宣宗立后¶
<pb:KR2k0050_WYG_071-58b>¶
　　暴崩有司上尊諡葬景陵外園○孝明皇后鄭氏¶
　　生宣宗宣宗立尊為皇太后懿宗立尊后為太皇¶
　　太后咸通六年崩上諡冊葬景陵旁園(唐書后/妃列傳)¶
　穆宗光陵　在縣北二十里堯山西案嶺寧康鄉普¶
　　濟延興二村封内四十里下宫去陵五里陪葬后¶
　　二恭僖王太后貞獻蕭太后(宋敏求/長安志)長慶四年十¶
　　一月庚申葬睿聖文惠孝皇帝於光陵(唐書敬/宗本紀)光¶
　　陵在京兆府奉先縣界(文獻/通考)堯山有唐穆宗光陵¶
<pb:KR2k0050_WYG_071-59a>¶
　　宋開寶間修葺諸陵廟立碑今毁(關中陵/墓志)恭僖皇¶
　　后王氏生敬宗敬宗立尊為皇太后文宗時居義¶
　　安殿曰義安太后㑹昌五年崩有司上諡葬光陵¶
　　東園(唐書后/妃列傳)¶
　寧王憲墓　在蒲城縣北十五里(馮/志)讓皇帝憲開元¶
　　二十九年薨追諡讓皇帝贈妃元為恭皇后葬橋¶
　　陵旁號其墓曰惠陵(唐書宗/室列傳)其俗稱唐讓冡(關中/陵墓)¶
　　(志/)在縣西北豐陽鄉胡村封内一十里陪葬諸王¶
<pb:KR2k0050_WYG_071-59b>¶
　　三鄭王錫嗣寧王琳同安王珣公主三蔡國代國¶
　　霍國(宋敏求/長安志)寧王子珣封同安郡王開元二十五¶
　　年薨詔贈太子少保陪葬橋陵(舊唐書讓皇帝憲/傳○按賈志直書)¶
　　(讓皇帝陵以冠𤣥宗之前有乖君臣之義今改照/親王書法又鄭王錫賈志作鄭王筠考唐書寧王)¶
　　(傳云子十九人而表只載十五人舊唐/書寧王傳云子十人内並無鄭王錫)¶
　李將軍思訓墓　在縣西十五里唐雲麾將軍有碑¶
　　李邕書(馬/志)明正德中御史劉逺夫謫為蒲城簿訪¶
　　出以鐵束錮之(縣/志)¶
<pb:KR2k0050_WYG_071-60a>¶
　丞相魏謩墓　在蒲城縣南十五里謩文貞公徵五¶
　　世孫(關中陵/墓志)¶
　太子司更吕才墓　在縣西南十五里宜安村北土¶
　　人世傳云(續蒲/城志)¶
五代竇沂公貞固墓　在蒲城縣北四十里(馮/志)開寶二¶
　　年病固自為墓誌(宋史/本傳)在縣北罕井固後有進士¶
　　竇世昌昌後有竇郁皆葬邑北祥村(賈/志)¶
宋冦忠愍祖墓　在縣南四十里可村(續蒲/城志)在渭南縣¶
<pb:KR2k0050_WYG_071-60b>¶
　　北棠村里仕原之麓葢準初生地也(賈志○按下/邽相傳有冦)¶
　　(忠愍墓原屬渭南今分屬蒲城向有地頃餘土豪/利其地掊碑號為古塜祗存地畝餘矣但考河南)¶
　　(府志云準墓在鞏縣引詔許歸葬西京之語又鞏/縣志準墓在縣西南孝義堡地名冦家灣與宋史)¶
　　(本傳歸葬西京相符則墓在鞏矣又/萊公父母墓在宜君兹或其祖墓歟)¶
　周總管貴墓　在縣西貴係駙馬都總管(賈/志)¶
金都元帥周進成都御史周璣墓　俱在縣西(賈/志)¶
　張防禦建墓　在縣西三里有碑剥落(馬/志)¶
　段御史繼昌墓　在縣東八里(賈/志)¶
<pb:KR2k0050_WYG_071-61a>¶
元王義民理墓　在縣東北三十里韋村以七世同居¶
　　勑旌(賈/志)延祐天厯兩旌其門先塋二頃有歐陽𤣥¶
　　碑銘危素書(縣/志)¶
　薛樞宻禄墓　在縣西南宜安村(續蒲/城志)¶
明趙文學晉墓　在韋村子尚書端祔(賈/志)¶
　姚春坊哲墓　在城南四十里(賈/志)¶
　關員外魯森墓　在東郊外(賈/志)¶
　馬博士巨江墓　在城北二十里(縣/志)¶
<pb:KR2k0050_WYG_071-61b>¶
　王太常勉墓　在城東南三里(賈/志)¶
　李御史松墓　在南郊外(賈/志)¶
　王叅政臣墓　在城南五里(賈/志)¶
　魏御史秉墓　在縣南四十里裔孫主事運開祔(縣/志)¶
　屈給諫銓墓　在城西五里弟知府釴曽孫知府燦¶
　　祔(賈/志)¶
　姜御史實墓　在城西五里(賈/志)¶
　雷行人雨墓　在城南五里(賈/志)¶
<pb:KR2k0050_WYG_071-62a>¶
　韓知府坤墓　在北郊(縣/志)¶
　原員外宷墓　在西郊外(賈/志)¶
　忽知府鳴墓　在城西十五里(賈/志)¶
　張叅政稽古墓　在城西十五里(賈/志)¶
　楊主事體仁墓　在城東北二里(縣/志)¶
　米郞中助墓　在東郊外(賈/志)¶
　王副使元命墓　在城南七里(縣/志)¶
　楊郞中應宿墓　在城北二里(賈/志)¶
<pb:KR2k0050_WYG_071-62b>¶
　李太保應策墓　在縣東北十五里谿頭(賈/志)¶
　常郞中澄墓　在南郊外(縣/志)¶
　屈通政灼墓　在城北二十里重山後(賈/志)¶
　閆知府顧行墓　在縣西四十里(縣/志)¶
　樊中丞東謨墓　在縣南十里(賈/志)¶
本朝原侍郞毓宗墓　在東門外相原府村南(縣/志)¶
　李提學馥蒸墓　在縣南二里(續蒲/城志)¶
　許總兵占魁墓　在縣西南三十里(續蒲/城志)¶
<pb:KR2k0050_WYG_071-63a>¶
　米御史襄墓　在縣東南五里(續蒲/城志)¶
　王提學綡墓　在縣北二十五里(續蒲/城志)¶
　　(附疑/塚)魏太尉鄧艾墓在縣東北七十里(馬志○按/蜀綿州志)¶
　　(亦有鄧艾墓鍾㑹既以逆誅則艾應有返/葬之典不必仍在蜀也但無可徵信耳)¶
　　(附迷/塚)唐胡珦墓珦葬京兆奉先夫人天水趙氏祔¶
　　焉(韓愈撰/神道碑)蒲城縣胡珦神道碑韓文公撰胡証書¶
　　在尉廐支槽近置夫子廟訪墳不獲矣(江鄰幾/雜志)¶
　　潼關縣¶
<pb:KR2k0050_WYG_071-63b>¶
上古女媧氏風陵　在城北黄河中(縣/志)關之直北隔河¶
　　有層阜巍然獨秀孤峙河陽世謂之風陵戴延之¶
　　所謂風塠者也風塠御覽作風堆又引戴延之西¶
　　征記云伏羲女媧風姓也此當是女媧之墓九域¶
　　志云女媧墓在今潼關口河灘上屹然介河有木¶
　　數株雖暴漲不漂没也寰宇記云河東縣三里風¶
　　陵是女媧之墓(水經/注)潼關口河潬上有樹數株雖¶
　　水暴漲亦不漂没人號為女媧墓天寶十三年五¶
<pb:KR2k0050_WYG_071-64a>¶
　　月内因大風吹失所在乾元二年六月虢州刺史¶
　　王晉光上言今月一日河上側近忽聞風雷曉見¶
　　墳涌出上有雙柳樹下有巨石各髙丈餘(唐/厯)關北¶
　　大河中有灘出水可三二尺灘上一樹古老相傳¶
　　云本女媧墓女媧煉石補天缺斷鰲立地維故墓¶
　　在大河中水髙與髙水下與下葢神之所扶持也¶
　　立祠於岸載在祀典天寶十三載秋霖一百日河¶
　　水泛濫其灘遂被沖没至今無跡乃知向說皆謬¶
<pb:KR2k0050_WYG_071-64b>¶
　　耳(唐陸長源/媧皇墓辨)女媧氏其神居於栗席之野是為風¶
　　陵堆乾元中刺史奏閿鄉墳天寶十三載天雨晦¶
　　㝠俄失所在至是河旁風雷夜聲黎明視之其墳¶
　　涌出復夾兩柳樹肅宗命祝史祠焉乾德四年詔¶
　　置守陵五户春醮少牢(路/史)在潼關東門外黄河北¶
　　岸或曰黄帝相風后墓(關中陵墓志○按平陽府/志趙城東有媧皇陵兖州)¶
　　(府志濟寧州東南有女媧陵而潼關之風陵則自/唐稱祀典宋置守户其事確鑿可據長源所云沖)¶
　　(没無跡或神靈/之隱見有時耶)¶
<pb:KR2k0050_WYG_071-65a>¶
隋觀德王雄墓　在城西十里雄隋宗室有唐中書侍¶
　　郞岑文本碑今碎(縣/志)舒綽善相冡吏部侍郞楊恭¶
　　仁欲改葬觀王綽定一土堪葬曰此所擬處深五¶
　　尺之外有五穀若得一穀即是福地公侯世世不¶
　　絶恭仁即將綽向處令人掘深七尺得一穴如五¶
　　石甕大有粟七八斗(朝野/僉載)¶
唐楊思訓墓　在城西五里(縣/志)¶
明張指揮潛墓關指揮鍵墓　俱在潼關東十里潛鍵¶
<pb:KR2k0050_WYG_071-65b>¶
　　俱明正德八年陣亡(縣/志)¶
　盛指揮德墓　在城西五里德本衛指揮嘉靖二十¶
　　九年戰殁贈輕車都尉(縣/志)¶
　盛文定訥墓　在關東五里知縣訒祔(賈/志)¶
　葛叅政大紀墓　在城南(縣/志)¶
　盛尚書以𢎞墓　在城東(賈/志)¶
　孫給諌振基墓　在城東子侍郞必顯祔(賈/志)¶
　張大理惟任墓　在關南原(縣/志)¶
<pb:KR2k0050_WYG_071-66a>¶
　王尚書之臣墓　在關北焦家莊(縣/志)¶
　盛副使以恒墓　在城東南(賈/志)¶
　張指揮爾猷墓　在城西十里爾猷係崇禎十六年¶
　　殉節(縣/志)¶
　　耀州¶
漢祋祤令塜　在州東一里祋祤廟南令失姓名有遺¶
　　愛故祀塜即其葬處(州/志)¶
北周大將軍令狐整墓　在州西北三里有碑(賈/志)¶
<pb:KR2k0050_WYG_071-66b>¶
隋鴻臚卿令狐熙墓　在州西北三里有碑(州/志)¶
唐柳元公公綽墓　在耀州西北四十里其弟公權墓¶
　　亦在焉(馮/志)州北四十里柳家原有二墓(關中陵墓/志○按賈)¶
　　(志藍田縣志俱云公權墓在藍田縣東三里柳莊/然馬馮兩志及府志俱云在耀意其兄弟友恭成)¶
　　(性塋兆同處/理或然也)¶
　彭城縣公令狐德棻墓　在州西北三里有碑(州/志)¶
　令狐丞相楚墓令狐丞相綯墓　在州西北五里楚¶
　　本州人唐憲宗時為相卒葬於此綯楚之子(馬/志)楚¶
<pb:KR2k0050_WYG_071-67a>¶
　　疾甚勑諸子曰吾生無益於時無請諡勿求鼓吹¶
　　以布車一乘葬銘誌無擇髙位是夕有大星霣寢¶
　　上其光燭庭(唐書令/狐楚傳)¶
明石員外慶墓　在沮西开家坡(賈/志)¶
　成翰林敬墓　在州東落星原(州/冊)子吏科都給事中¶
　　凱從葬有勑修墳碑(賈/志)¶
　楊知府理墓　在落星原下馬堰(州/志)¶
　張侍郞鈞墓　在西乳山下(賈/志)¶
<pb:KR2k0050_WYG_071-67b>¶
　張侍郞璉墓　在耀州西北十里璉户部侍郞(馮/志)子¶
　　訓導䝉著長史䝉啓從葬(州/志)¶
　左僉事經墓　在州西五里唐家原有碑(賈/志)南一里¶
　　即其子吏部員外思忠墓(州/志)¶
　喬主事仲節墓　在小丘北子副使世寧祔(賈/志)髙祖¶
　　諱剛號後院公生二子長諱志玉號髙年公生一¶
　　子諱仲節以先大夫貴封南京户部廣西司主事¶
　　生二子長即先大夫諱世寧歴官四川按察使贈¶
<pb:KR2k0050_WYG_071-68a>¶
　　通議大夫余家耀州義門鄉之小丘村故自後院¶
　　公而下迄通議公咸葬小丘村北先塋(逺志/堂集)¶
　王文肅圖墓　在牛村(賈/志)¶
　　(附疑/塚)周公冶長墓在故華原縣北然無碑舊志亦¶
　　云傳疑(賈志○按史記注張華曰公冶長墓在城/陽姑幕城東南五里又青州府志云公冶)¶
　　(長墓在諸城縣西四十/里應以史記註為是)¶
　　同官縣¶
秦孟姜女墓　在同官縣北三里(馮/志)女囘山在同官縣¶
<pb:KR2k0050_WYG_071-68b>¶
　　北三里按通志孟姜女至長城尋夫而囘卒於山¶
　　下遂葬焉故曰女囘山(雍勝/畧)秦始皇時姜女者楚¶
　　澧人范郞妻也歸三日而范郞赴長城之役其後¶
　　齎寒衣至城所尋問范郞已埋版築中矣女乃遶¶
　　城哭城隅為隳隳所范郞見像女即其處求骸骸¶
　　多不可辨乃嚙指出血滴骸入骨不可拭知為夫¶
　　骸遂負之由君子濟渡經雕陰而奔夫長白其事¶
　　主將命追之女至宜君山同官界所登山渇甚痛¶
<pb:KR2k0050_WYG_071-69a>¶
　　哭地湧甘泉今其地名曰哭泉時女倦甚不能奔¶
　　而追將及忽山峰轉移若無徑然追者乃返女至¶
　　同官水灣筋力竭矣知不能返澧乃負骸置西巖¶
　　石龕下坐於傍而逝同官人即其遺骸處塑像祠¶
　　之(馬理姜女/祠詩序)¶
元都尉鍾陞墓　在縣西北神水鄉崔家堡有碑(賈/志)碑¶
　　為耕者沒其半其存者載為元大德四年間也墓¶
　　前有石人一石虎三石羊二(縣/志)¶
<pb:KR2k0050_WYG_071-69b>¶
明馮僉事寧墓　在縣東四十里地曰南神鵝(州/志)¶
　雷御史雨墓　在縣東二十里(賈/志)¶
　　(附疑/塚)唐單雄信墓在故縣村開福寺側一里許無¶
　　碑有石羊一亦毁其半(州志○按唐書單雄信傳/雄信曹州濟陰人東都平)¶
　　(斬洛渚同官非本籍又非洛/師近地曷為西葬間中耶)¶
　　白水縣¶
上古史皇氏倉頡墓　在白水縣東北七十里(馮/志)史皇¶
　　氏終葬衙之利鄉亭南(路/史)皇覽曰墳髙六尺(路史/注)¶
<pb:KR2k0050_WYG_071-70a>¶
　　倉頡塜方輿勝覽有數處當以關中馮翊今耀州¶
　　者為是按皇覽云有倉頡冡在利陽亭南髙六丈¶
　　又聞人牟準作衛覬碑文云倉頡冡碑大篆書在¶
　　左馮翊利陽亭南道旁覬金針八分書也(丹鉛總/録○按)¶
　　(明一統志謂倉頡墓在南樂縣西者以廟為證古/聖賢廟遍天下未足以為據也河南通志謂在開)¶
　　(封府城東山東通志謂在壽光縣治西者皆以其/地有利鄉悞耳不知路史固確指衙之利鄉亭也)¶
　　(至鳳翔志謂在岐山縣南五里倉頡廟東而曰石/獸石柱猶存此直是漢魏後古塜耳明一統志謂)¶
　　(在白水縣東北八十里考嘉靖癸丑築白水東/北新城増廣五里城闢而東故里數加近也)¶
<pb:KR2k0050_WYG_071-70b>¶
漢杜康墓　在縣西十五里(賈/志)志言康能造酒今墓側¶
　　尚有遺槽(縣/志)¶
　雷公祥墓　在縣東十五里雷祥村(縣/志)祥能醫善陶¶
　　所造磁器精工絶人世所謂雷公器是祥生而正¶
　　直殁而為神縣東雷祥村即神家廟地昔人嘗見¶
　　曵杖於阡陌間鬚眉如霜素冠蒼衣今廟葢宛肖¶
　　其象云(元鄉進士潘懇/修雷公廟記)¶
明裴侍郞墓　在縣東北十一里(州/志)¶
<pb:KR2k0050_WYG_071-71a>¶
　侯御史恂墓　在縣北子僉事自明祔(賈/志)¶
　　(附疑/塚)郭孝子巨墓舊志謂在縣西二十里鳳莊(縣/志)¶
　　(○按巨於白水既非土著其流寓又無所徵考明/一統志懷慶府城北有巨墓彰德府志林縣姚村)¶
　　(亦有巨墓村南有埋子莊其冡有碑括地志曰濟/州有郭巨墓濟南府志漢孝子郭巨墓在肥城縣)¶
　　(西北六十里青州府志䝉陰乾山在城東北九十/里山之陽為郭巨墓考孝子傳稱巨河内人林縣)¶
　　(舊𨽻河南則林縣為/近諸墓皆未敢信也)¶
　　(附迷/塚)周秦獻公墓史記載獻公死葬衙出子亦葬¶
　　衙今失其處(賈/志)○唐平原郡公員半千墓半千齊¶
<pb:KR2k0050_WYG_071-71b>¶
　　州全節人睿宗初表丐骸骨有詔聴朝朔望開元¶
　　九年遊堯山沮水間愛其地遂定居卒年九十四¶
　　即葬焉吏民哭野中(唐書/本傳)嘉祐雜志載白水縣民¶
　　得員半千墓志云十八代祖凝自宋入魏以其雅¶
　　似伍員遂賜姓員考唐書本傳其先彭城劉氏十¶
　　世祖凝之事宋及齊受禪奔元魏以忠烈自比伍¶
　　員因自姓員史與碑不同如此(野客/叢談)¶
　　乾州¶
<pb:KR2k0050_WYG_071-72a>¶
唐髙宗乾陵　在乾州西北五里梁山(馮/志)文明元年八¶
　　月庚寅葬天皇大帝於乾陵(唐書武/后本紀)乾陵在京兆¶
　　府奉天縣界(文獻/通考)文明元年析醴泉始平好畤武¶
　　功邠州之永壽五縣地置奉天縣奉乾陵(唐書地/理志)¶
　　神龍二年五月庚申葬則天大聖皇后(中宗/本紀)武后¶
　　崩將合葬乾陵給事中嚴譔言曰尊者先葬卑者¶
　　不得入今啓乾陵是以卑動尊術家所忌且元闕¶
　　石門冶金錮隙非攻鑿不能開神道幽静多所驚¶
<pb:KR2k0050_WYG_071-72b>¶
　　黷若别開隧以入其中即往昔葬時神位前定更¶
　　且有害曩營乾陵國有大難易姓建國二十餘年¶
　　今又營之難且復生合葬非古也况事有不安豈¶
　　足循據漢世皇后别起陵墓魏晉始合葬漢積祀¶
　　四百魏晉祚率不長亦其驗也今若更擇吉地附¶
　　近乾陵取從葬之義神有知無所不通若其無知¶
　　合亦何益山川精氣上為列星葬得其所則神安¶
　　而後嗣昌失其宜則神危而後嗣損願割私愛使¶
<pb:KR2k0050_WYG_071-73a>¶
　　社稷長久中宗不納(唐書嚴/譔傳)在奉天縣西北五里¶
　　梁山鄉丈八青仁埪子三村界周八十里有于闐¶
　　國所進無字碑(宋敏求/長安志)唐諸陵皆無碑記惟乾陵¶
　　西南隅有大碑髙三十餘尺螭首龜趺巋然表裏¶
　　無一字(珍珠/船)乾陵在梁山乾陵署在乾陵下二里¶
　　許遺址尚存土人謂之看墳司(州舊/志)按文獻通考¶
　　陪葬乾陵者章懷太子賢懿德太子重潤澤王上¶
　　金許王素節邠王守禮并義陽新都永泰安興四¶
<pb:KR2k0050_WYG_071-73b>¶
　　公主特進王及善中書令薛元超特進劉審禮尚¶
　　書左僕射盧欽望(唐書作豆盧欽望/通考無豆字誤)左僕射楊再¶
　　思左僕射劉仁軌左衛將軍李謹行左武衛將軍¶
　　髙侃其碑址俱無存(州/志)正德乙巳遊梁山山在郡¶
　　城西北唐髙宗武后葬是名乾陵陵正南兩峯對¶
　　峙上表雙闕曰朱雀門内列石器首華表二次飛¶
　　龍馬二朱雀二馬十匹仗劍者二十人次二碑東¶
　　碑無文間刻前人題名西碑文曰述聖記后自製¶
<pb:KR2k0050_WYG_071-74a>¶
　　也碑製四方如局俗曰七節碑今仆矣次雙闕陵¶
　　之内城門也大獅二南向左右列諸番酋像左之¶
　　數二十有八右之數三十仆䜿相半背有刻皆剝¶
　　落不可讀論者謂髙宗之葬諸番長來助者甚衆¶
　　武后不知太宗之餘威遺烈乃欲張大其事刻之¶
　　以誇耀後世是也復北行抵後山下並麓而西曰¶
　　白虎門北曰𤣥武東曰青龍皆表雙闕樹石器于¶
　　是復抵朱雀門將尋臨川上仙之跡而弔之遂憩¶
<pb:KR2k0050_WYG_071-74b>¶
　　闕下削苔讀碑(宋廷佐逰/乾陵記)¶
　僖宗靖陵　在乾州東北十五里(馮/志)文德元年十月¶
　　辛卯葬惠聖恭安孝皇帝於靖陵(唐書昭/宗本紀)靖陵在¶
　　京兆府奉天縣界(文獻/通考)在奉天縣東北一十五里¶
　　岑陽鄉雞子堆封内四十里下宫去陵五里與乾¶
　　隣相接隔豹谷(宋敏求/長安志)¶
　狄梁公仁傑墓　在乾陵下(馮/志)舊志未載據東郡祁¶
　　伯裕編關中陵墓志云狄梁公葬乾州北門外五¶
<pb:KR2k0050_WYG_071-75a>¶
　　里許當乾陵東知州楊殿元查合(州志○按河南/通志洛陽金墉)¶
　　(城及孟津縣西俱有梁公墓而本傳不載葬所但/梁公有轉日囘天之力以功名始終應得陪葬似)¶
　　(當以乾陵/者為是)¶
　術士桑道茂墓　在州南道茂有神術後隨德宗出¶
　　幸死於是葬焉(馬/志)在南門外有神道碑(關中陵/墓志)¶
金楊掾史振墓　在州東南十里子奐名儒官至學士¶
　　號紫陽先生與父振葬同處(馬/志)貞祐三年三月十¶
　　五日終於華嚴里以明年正月七日葬公於州南¶
<pb:KR2k0050_WYG_071-75b>¶
　　小劉村新塋城南翁墓次三夫人祔焉(元好問撰/楊振墓碑)¶
　　病革勑無以齋醮貽識者笑實乙卯歲九月之一¶
　　日也後五十七日遂葬於劉村先塋之次夫人陳¶
　　氏劉氏祔焉(元好問撰/楊奐墓碑)¶
明宋尚書欽墓　在乾州南欽南京大理寺卿贈刑部¶
　　尚書(馮/志)公致仕家居十有三年𢎞治己未七月訃¶
　　聞上特贈刑部尚書差進士李光翰造墳安葬卜¶
　　地於乾城西南而造焉踰年始成(王恕撰/神道碑)¶
<pb:KR2k0050_WYG_071-76a>¶
　常御史宗善墓　在新村里自庚戌登進士為行人¶
　　拜御史踰一紀然為人素清苦所至冰蘗著聲故¶
　　卒之日幾不能具棺斂常氏世家乾州葬本州新¶
　　村里先塋之次(王九思/撰墓誌)¶
　　(附疑/塚)殷妲己墓奉天縣西五里莫谷西半崖坡内¶
　　(宋敏求長安志○按妲己斬首/朝歌無因移葬陜地墓疑誤)¶
　　(附迷/塜)北周宇文陵在好畤縣東一十五里○吳妃¶
　　陵在好畤縣西北二十里明月山下(宋敏求長安/志○按宇文)¶
<pb:KR2k0050_WYG_071-76b>¶
　　(陵未詳北周何人之陵吳妃陵亦/未詳何代妃嬪之陵並存以備考)¶
　　武功縣¶
上古姜嫄墓　在武功南門外南去三百六十步又西¶
　　四十步武功古斄國也或云葬邠非是(關中陵墓/志○按明)¶
　　(一統志墓在/聞喜縣西誤)¶
漢蘇典屬國武墓　在守節鄉(馬/志)郡國志武冡在好畤¶
　　縣東三十里按長安志好畤縣不常所置漢縣在¶
　　奉天界今在乾州東七里晉縣在舊縣南二里唐¶
<pb:KR2k0050_WYG_071-77a>¶
　　縣在州西北六里宋元同之今併入永壽則武墓¶
　　在武功縣東三十里守節鄉者近是韓城亦有武¶
　　墓非(關中陵/墓志)子卿墓在韓城西北五里姚莊村梁¶
　　山之麓因有墓名蘇山焉邑有常祀余為令具羊¶
　　豕拜其墓麓多柏枝咸南向或曰武功亦有墓韓¶
　　人常與之争噫君子之忠草木且為之徵如此而¶
　　謂人心能棄之歟墓稍南面東有祠惟垣頺欲新¶
　　之始乙亥春至丁丑春垣成余往落其八十老人¶
<pb:KR2k0050_WYG_071-77b>¶
　　為余言童時記古墓在今墓下烈風雨墓開日出¶
　　此地常有雲氣土人異之就視見白骨有碣為漢¶
　　蘇子卿墓土人遷之上磚封墓立祠焉祠頺戴令¶
　　新之問其碣則封墓中(左懋第新蘇/子卿墓垣記)蘇武墓在蘇¶
　　山有柏三百餘株枝皆南向墓前有石碣一題為¶
　　漢蘇子卿墓按子卿武功人今京兆有墓而此地¶
　　傳有墓立祠今山下諸村多蘇姓豈其裔耶古人¶
　　達觀葬無定所往往有然(韓城縣志○按子卿墓/武功韓城兩地俱有但)¶
<pb:KR2k0050_WYG_071-78a>¶
　　(蘇氏自漢及唐世居武功又馬馮兩/志俱收武功而闕韓城故附見於此)¶
　李淳風母墓　在縣南十五里寺内觀音洞後世傳¶
　　淳風葬母時占云葬後三日當有天子來及期太¶
　　宗果以校獵至其所(縣/志)¶
唐蘇相國瓌墓　在武功縣西南博村(賈/志)許公瓌景雲¶
　　元年十一月葬於武功碑𨽻書剝蝕過半考文苑¶
　　英華盧藏用撰序張説撰銘今碑後猶有范陽張¶
　　説字(石墨/鐫華)¶
<pb:KR2k0050_WYG_071-78b>¶
　蘇許公頲墓　在武功縣西南十五里新寨南有神¶
　　道碑張説撰(關中陵/墓志)在義門鄉與蘇武冡相接今¶
　　官道旁有古碑存焉(馬/志)¶
宋衛尉少卿游師雄墓　在武功縣西八里(馮/志)游師雄¶
　　墓志張舜民撰書者為邵䶵清圓秀勁大是名家¶
　　(石墨/鐫華)在王宅村西原上今碑與華表俱失(縣/志)¶
明康尚書汝楫墓　在武功縣西汝楫刑部侍郎贈工¶
　　部尚書(馮/志)¶
<pb:KR2k0050_WYG_071-79a>¶
　馬文簡京墓　在武功縣西北京刑部侍郎贈少傅¶
　　禮部尚書諡文簡(馮/志)¶
　康狀元海墓　在縣西(賈/志)子栗葬滸西祖塋烈婦楊¶
　　氏祔(王九思/撰墓志)在縣南滸西莊南隅原下左湋右漆¶
　　有吕涇野王渼陂碑記(縣/志)¶
　張寺丞鏄墓　在北山之陽按察張國彦撰墓誌(縣/志)¶
　　(附迷/塜)北周瑯琊公司馬裔墓裔河内温人封瑯琊¶
　　公天和六年正月亡以建德元年七月葬於武功¶
<pb:KR2k0050_WYG_071-79b>¶
　　郡三畤原(庾信撰/墓志)○唐殤帝陵在縣西原上(宋敏/求長)¶
　　(安/志)○定襄王郭英乂墓永泰元年十有二月定襄¶
　　王薨於靈池兵故也大厯三年正月詔葬於武功¶
　　之先塋夫人龎氏同祔嗣子嘉珍飾櫬蜀門歸魂¶
　　秦隴以載職在史臣琢石請詞(元載撰/神道碑)¶
　　永壽縣¶
漢太中大夫陸賈墓　在永壽縣西南五十里(馮/志)¶
唐代國忠公安金藏墓　在安家窪(賈/志)¶
<pb:KR2k0050_WYG_071-80a>¶
　七女墓　在縣東南永康里(賈/志)永康里髙岡山有七¶
　　冡不知何時人(縣/志)¶
　　邠州¶
夏邠公公劉墓　在邠州東八十里(馮/志)在州東土陵村¶
　　(賈/志)公劉葬州東八十里四山屏合羣峰揖拱墓長¶
　　三里許北枕山谷南控涇水(州/志)¶
漢公孫丞相賀墓　在州西南三十里孫村(賈志○按/關中陵墓)¶
　　(志今慶陽府/亦有賀墓)¶
<pb:KR2k0050_WYG_071-80b>¶
晉前秦苻堅墓　在邠州西南二十里(馮/志)初長安之將¶
　　敗也堅中壘將軍徐嵩屯騎校尉胡定各聚衆五¶
　　千據險築堡以自固及萇害堅嵩等以王禮葬堅¶
　　於二堡之間(十六國春/秋前秦録)先兵有謡云河水清荷詔¶
　　死新城堅聞惡之語軍侯曰地名新城避之至是¶
　　為姚萇所殺於新平城遂葬焉(元和/志)墓在新平廢¶
　　縣距州二十餘里横廣而縱狹履之只如田畔(張/金)¶
　　(度苻堅/墓詩序)¶
<pb:KR2k0050_WYG_071-81a>¶
宋户部尚書陶榖墓　在邠州西三里子邴祔(馮/志)¶
　史天常墓　在州東十里司空山(賈/志)¶
明趙侍郎倫墓　在州西北三十里小村原(賈/志)¶
　閻侍郎本墓　在邠州西南五十里本户部侍郎(馮/志)¶
　劉尚書昭墓　在邠州西五里昭工部尚書(馮/志)¶
　閻知府讓墓　在州東三里鳳凰山下(賈/志)¶
　　三水縣¶
秦扶蘇二女墓　在縣東北六十里(賈/志)兩女砦去邑七¶
<pb:KR2k0050_WYG_071-81b>¶
　　十里地勢髙聳南望平衍如列足下麓有兩塜存¶
　　焉舊傳秦扶蘇二女卜葬於此(縣/志)¶
唐潞國公侯君集墓　在縣東北雞阜山(州/志)雞阜山在¶
　　邑東里許舊縣城址在其前盤㢠廻如螺突聳若壁¶
　　俯視邑隍侯君集之塜當其麓(縣/志)¶
　馬沼墓　在邑東北十里其墓誌因崩而出居民毁¶
　　之(縣/志)¶
宋范制置使祥墓　在太慈村(賈/志)祥墓在縣南原太慈¶
<pb:KR2k0050_WYG_071-82a>¶
　　村子侍郎育祔焉二塜相望舊碑巋然(縣/志)¶
　第五均墓　在魏落村(賈/志)在邑西三十里蒲東舍之¶
　　間按第五氏墓表云先世出齊田横之後諸田徙¶
　　園陵者多故以次第為氏舊雲陽靖川人後徙三¶
　　水子孫因以為家焉(縣志○按邠州志云第五/倫墓非也倫墓在涇陽)¶
　五女塜　與第五氏墓相比第五氏元祐間墓碑在¶
　　其壙内未審何故(縣/志)¶
明文御史振墓　在縣北半川(賈/志)¶
<pb:KR2k0050_WYG_071-82b>¶
　文郎中在中墓　在半川文林(賈/志)文少白墳在縣北¶
　　文林左環白石嶺右邏東澗河(縣/志)¶
　文叅議運熙墓　在南宫(賈/志)在半川之東南二里(縣/志)¶
　文庶常在兹墓　在縣北雞紅嶺下祔父學正運開¶
　　側(賈/志)¶
　文知縣毓鳳墓　在縣西二里淼園(賈/志)¶
本朝劉總兵偁墓　在縣西蒲泉舍偁滇南總兵水西¶
　　之難戰殁康熙十年¶
<pb:KR2k0050_WYG_071-83a>¶
賜祭葬建塋立碑以旌忠節(縣/志)¶
　　淳化縣¶
漢鉤弋夫人墓　在縣北三十里即雲陵(賈/志)鉤弋趙偼¶
　　伃昭帝母也從幸甘泉有過見譴以憂死因葬雲¶
　　陽昭帝即位追尊為皇太后發卒二萬人起雲陵¶
　　邑三千户(漢書外/戚傳)夫人死雲陽宫暴風揚塵百姓¶
　　感傷使者夜持棺往葬之封識其處(史記外/戚世家)正義¶
　　曰括地志云雲陽陵鉤弋夫人陵也在雲陽縣西¶
<pb:KR2k0050_WYG_071-83b>¶
　　北五十八里(史記/注)陵在雲陽甘泉宫南今人呼為¶
　　女陵(三輔/黄圖)初鉤弋夫人譴死既殯屍不臭而香聞¶
　　十餘里因葬雲陵上哀悼之又疑其非常人乃發¶
　　塜開視棺空無屍惟雙履存一云昭帝即位改葬¶
　　之棺空無屍惟絲履存焉(捜神/記)昭帝發卒二萬築¶
　　陵號雲陵自漢始元訖今一千七百六十餘年遺¶
　　塜巍然俗呼大圪塔(縣/志)¶
明羅御史廷繡墓　在縣北十五里又知府奎墓在縣¶
<pb:KR2k0050_WYG_071-84a>¶
　　北五里(賈/志)¶
本朝韓遊擊璽聖墓　在縣北三十里璽聖鄖陽守備¶
　　康熙十七年勦竹房賊死節贈遊擊(縣/志)¶
　　(附疑/塚)上古少昊陵少昊金天氏葬雲陽(縣志○按/路史少昊)¶
　　(葬雲陽註云在茶陵之露水鄉攸縣界又劉恕外/紀注云雲陽山名在曲阜縣兖州府志少昊陵在)¶
　　(曲阜東北八里是雲陽之在茶陵曲阜/二處雖無定論要非淳化之雲陽也)¶
　　(附迷/塚)唐楊員外郎令一墓令一仙掌人十九舉進¶
　　士髙第大中大夫檢校天官員外郎聖厯元年六¶
<pb:KR2k0050_WYG_071-84b>¶
　　月卒粤乙卯假葬於合宫縣平樂鄉之北阜郭門¶
　　十里邙山西岡巒萬古之阡都邑九重之地襚寄¶
　　新壠魂懷故域(張説撰/墓碑)¶
　　長武縣¶
隋牛丞相𢎞墓　在長武縣東北四十里(馮/志)¶
宋張知府確墓　在長武縣南二十里(馮/志)宣和七年徙¶
　　官隆德知府死金難贈述古殿學士(縣/志)¶
　　鄜州¶
<pb:KR2k0050_WYG_071-85a>¶
明劉節婦墓　在鄜州南五里(延安/府志)¶
　齊舉人國儒墓　在州北蓮花池上(延安/府志)¶
　　(附疑/塚)唐杜工部甫墓在州三川驛西三百步鄜州¶
　　舊志所載如此按子美本傳唐大厯中子美出瞿¶
　　塘下江陵泝沅湘以登衡州因客耒陽海嶽祠大¶
　　水遽至涉旬不得食縣令具舟迎之乃得還令饋¶
　　牛炙白酒大醉一夕卒劉斧拾遺小記謂子美由¶
　　蜀往來得以詩酒自適一日過江上舟中飲醉不¶
<pb:KR2k0050_WYG_071-85b>¶
　　能復歸宿酒家是夕江水暴漲子美為驚湍漂汎¶
　　其尸不知落於何處𤣥宗還南内思子美詔求之¶
　　聶令乃積空土於江上曰子美為白酒牛炙脹飲¶
　　而死葬於此矣以此聞𤣥宗故唐史因有白酒牛¶
　　炙大醉一夕卒之語信哉史氏之誣也此鄜州安¶
　　得有墓乎(馬/志)秘書郎喬中山云自東曹掾出使延¶
　　安道出鄜州土人傳有杜少陵骨在石中者因往¶
　　觀之石在州市色青質堅樹於道旁中有人骨一¶
<pb:KR2k0050_WYG_071-86a>¶
　　具趺坐若自成者與石俱化以佩刀削之真人骨¶
　　也(緯畧○按元稹作子美墓誌云子美旅殯岳陽/其孫嗣業啓子美柩袝於偃師偃師志云甫墓)¶
　　(在土樓村而鄭刑部文寶謫官衡州有經耒陽杜/子美墓詩今湖廣通志亦云甫墓在耒陽城外化)¶
　　(龍橋豈但為誌而不克遷抑已遷而故塜仍存耶/要之鄜無杜墓緯畧之説尤為不經未足深辨)¶
　　○馬將軍慥墓在城西北十里古名將或云馬援¶
　　之後有碑剥落世次莫考(州/志)¶
　　洛川縣¶
明劉給諌琦墓　在縣北(賈/志)大石山縣北十里上有劉¶
<pb:KR2k0050_WYG_071-86b>¶
　　光禄塋(縣志○按琦以直諌謫/戍召還卒贈光禄卿)¶
本朝劉郎中綋墓　在縣北十里(延安/府志)¶
　　中部縣¶
上古黄帝橋陵　陜西中部縣界(㑹/典)黄帝葬橋山(史記/五帝)¶
　　(本/紀)在上郡橋山(皇/覽)元封元年帝北廵朔方還祭黄¶
　　帝於橋山(漢武/故事)橋陵在延安府中部縣漢武帝臨¶
　　祭橋山曰吾聞黄帝不死有塜何也或對曰帝乘¶
　　龍升天羣臣葬其衣冠劍履於此(潜確/類書)大厯四年¶
<pb:KR2k0050_WYG_071-87a>¶
　　四月鄜坊等州節度使臧希讓上言坊州有軒轅¶
　　皇帝陵闕請置廟四時享祭列於祀典從之(冊府/元龜)¶
　　橋山在中部縣東北二里其山形如橋沮水環遶¶
　　之即黄帝葬衣冠之所史記曰黄帝鑄鼎於荆山¶
　　鼎成而帝崩葬於橋山在中部縣城北橋山周圍¶
　　城塹五里餘樹栢萬餘株横順成行參天蔽日數¶
　　百里外望之猶有烟霞霏㣲青翠玲瓏之狀舊傳¶
　　黄帝騎龍升天其臣左徹感思取其衣冠几杖而¶
<pb:KR2k0050_WYG_071-87b>¶
　　廟祀之出於秦皇漢武時方士之説固不足信至¶
　　謂葬衣冠於此者乃臣子不忍直言葬黄帝故曰¶
　　葬衣冠猶稱君薨曰晏駕也漢書地理志云上郡¶
　　陽周縣橋山南有黄帝塜塜前即漢武祈仙臺○¶
　　橋山在上郡陽周黄帝葬衣冠處漢武帝元封元¶
　　年廵狩還祀黄帝於上郡陽周今中部縣地與徵¶
　　寧相去三百餘里土壤相接徵寧之地既無橋山¶
　　舊志傳徵寧有橋山黄帝塜非也(雍勝畧○按讀/史折衷軒轅陵)¶
<pb:KR2k0050_WYG_071-88a>¶
　　(在橋山載記所同特橋山非一上郡媯州皆有之/又思元注云黄帝葬西海橋山地志亦謂山有黄)¶
　　(帝冡明一統志云軒轅壽陵在曲阜縣東北二里/畿輔志云軒轅陵在平谷縣東北十五里漁子山)¶
　　(下閿鄉志軒轅陵在縣南十里鑄鼎原此正山海/經註所謂聖人久於其位至於殂亡四海思哀絶)¶
　　(域殊俗各自立位而祭起土為墳者也然/歴代祭典皆主此故當以中部者為定)¶
宋狄將軍青墓　在縣西黄花峪懸巖石峒有石棺在¶
　　焉相傳為狄青洞(賈/志)¶
　楊侍郎諧墓　在縣東三十里(賈/志)¶
　劉安撫宣墓　在縣東三十里堯漢村有古碑宣鄜¶
<pb:KR2k0050_WYG_071-88b>¶
　　坊安撫使(縣/志)¶
元劉萬户侯墓　在縣北六十里原村古碑猶存(賈/志)¶
　東垣先生李杲墓　在縣東北四十里祔其祖元帥¶
　　明安岱爾墓有碑(縣/志)杲字東垣精岐黄學者稱東¶
　　垣先生(元史/本傳)¶
　王孝子克己墓　在縣北囘軍嶺克己事母孝母卒¶
　　廬墓元末紅巾賊至聞其孝引去因名其地曰囘¶
　　軍嶺(縣/志)¶
<pb:KR2k0050_WYG_071-89a>¶
明韓給諌規墓　在縣北十五里(賈/志)¶
　張紀善舉墓　在縣北隆坊原(賈/志)¶
　劉中丞聰墓　在縣西十里子主事佐舉人侃仁祔¶
　　(縣/志)¶
　劉知州璋墓　在縣北六十里吕柟撰墓表(賈/志)¶
　劉太僕仕墓　在縣東南三里弟典膳倬墓在縣北¶
　　二里長史儒墓在縣北五里(縣/志)¶
　劉知州爾完墓　在縣城西盧家川山上(賈/志)¶
<pb:KR2k0050_WYG_071-89b>¶
　劉僉事禋墓　在縣西十里(賈/志)¶
　朱忠烈新堞墓　山西汾陽人中部知縣崇禎十六¶
　　年與妻女闔門死難邑人合葬之於縣北社稷壇¶
　　側有碑(縣/志)¶
　　宜君縣¶
唐褒國公段志𤣥墓　在縣東南三十里(延安/府志)¶
宋冦萊公父母墓　在縣西南八十里賈村世傳冦萊¶
　　公父母曽寓居於此一夕遥見室火人往救無火¶
<pb:KR2k0050_WYG_071-90a>¶
　　而準生焉其後父母葬此有石獸存(賈/志)¶
明張同知士竒墓　在縣南(延安/府志)¶
　張主事應辰墓　在縣東南(延安/府志)¶
　　(附疑/塜)商彭祖墓在縣北三十里彭村(賈志○按宛/委餘編及水)¶
　　(經注俱言彭城縣為彭祖國城東北有彭祖冡河/南通志彭祖墓在鄢陵縣北濟南府志古彭祖籛)¶
　　(鏗墓在陽信縣西南而列仙傳諸書又言彭祖為/殷王所忌西入流沙不知所終諸説不一然宜君)¶
　　(墓别無徵信/故屬可疑)¶
　　綏德州¶
<pb:KR2k0050_WYG_071-90b>¶
秦太子扶蘇塚　在綏德州治北(馮/志)始皇使長子扶蘇¶
　　北監䝉恬軍於上郡始皇崩趙髙與胡亥丞相斯詐¶
　　為詔書賜扶蘇死(史記秦始/皇本紀)始皇二十餘子之中¶
　　最賢者莫如扶蘇即其坑儒一諌推崇孔子及得¶
　　遺詔尚擁兵三十萬以父命不敢拒遂入内舍自¶
　　殺予以為恭世子後一人而已今數千年後扶蘇¶
　　之墓巍然獨存於綏德州治之北山豈非儒者之¶
　　效與(譚吉璁弔/扶蘇墓序)雕山之巔扶蘇塚在焉時有白虹¶
<pb:KR2k0050_WYG_071-91a>¶
　　出冢中去冡不五里有泉曰嗚咽相傳為扶蘇自¶
　　裁處(葉映榴嗚/咽泉賦序)扶蘇墓有四一在臨潼縣藥水村¶
　　一在平凉府東一在寧縣西一在綏德州城中按¶
　　綏德古上郡扶蘇監䝉恬軍處賜死葬綏德當是¶
　　(關中陵/墓志)¶
　䝉將軍恬墓　在州西南一里(關中陵/墓志)在大理河北¶
　　岸天寧寺下(馬/志)始皇使恬將三十萬衆築長城始¶
　　皇崩李斯趙髙陰謀立胡亥為太子遣使者以罪¶
<pb:KR2k0050_WYG_071-91b>¶
　　賜恬死恬遂吞藥自殺(史記/本傳)¶
金趙勸墓　在州西十里有施宜生碑(州/志)¶
明馬文簡汝驥墓　在州城東五里(賈/志)¶
　姜憫忠漢墓　在州城南十里(延安/府志)¶
　　清澗縣¶
宋劉尚書行徊墓　在縣南五十里石臼原(賈/志)¶
　任尚書泰亨墓　在縣西七里紙張溝(賈/志)泰亨仁宗¶
　　朝兵部尚書勅命祭葬今紙張溝翁仲猶存其裔¶
<pb:KR2k0050_WYG_071-92a>¶
　　孫進士明道仍立神道碑(縣/志)¶
　髙團練永能墓　在縣東九十里髙官莊有碑(馮/志)¶
　韓王母墓　在縣北五十里官山嶺(賈/志)清澗之北五¶
　　十里為官山嶺嶺之中有韓王母墓不封不植而¶
　　居人至今不敢耕牧也土人云齊王韓信母冡冡¶
　　之下有坎窞數十處皆深至丈許云作竈并設伏¶
　　者夫韓信生淮陰未嘗至清澗北盟㑹編云韓世¶
　　忠綏德軍人少年曾戲槊於二郎山此宋史所不¶
<pb:KR2k0050_WYG_071-92b>¶
　　載宜其母墓不著也今韓王母墓為世忠母墓無¶
　　疑至坎其下塹其旁皆宋人拒馬處也南渡後韓¶
　　王故鄉己没於金尚得封識之乎(譚吉璁韓/王母墓辨)¶
元党太尉時濟墓　在縣東一百三十里党家山有碑¶
　　(賈/志)¶
　李總管時忠墓　在縣東四十里(賈/志)¶
　師安墓　在縣南賀家灣西(延安/府志)¶
明白都憲行順墓　在縣東一百里弟侍御行中墓亦¶
<pb:KR2k0050_WYG_071-93a>¶
　　在焉(延安/府志)¶
　劉叅政鏞墓　在縣南七里灣子少卿介孫侍御維¶
　　禴曾孫長史大觀俱祔(延安/府志)¶
　白同知惟勒墓　在縣南四十五里(賈/志)¶
　郝侍郎志義墓　在縣北八十里祔其父知州安墓¶
　　側(延安/府志)志義刑部右侍郎子序援例乞祭葬劉瑾¶
　　謂洪武禮制無此例下序詔獄謫戍瑾敗乃復(馮/志)¶
　張侍御進禄墓　在縣西三十里(賈/志)¶
<pb:KR2k0050_WYG_071-93b>¶
　劉檢討蘭墓　在縣北七里(賈/志)¶
　郝同知序墓　在縣北十五里(賈/志)¶
　惠通判之翰墓　在縣北七里(賈/志)¶
　白知州璧墓　在縣南十五里(賈/志)¶
　郝知州名宦墓　在縣北十里(賈/志)¶
　惠主事承芳墓　在縣南(賈/志)¶
　白知州宗舜墓　在縣東次子僉事慧元墓亦在焉¶
　　(延安/府志)¶
<pb:KR2k0050_WYG_071-94a>¶
　李御史光祖墓　在縣南七里(延安/府志)¶
　　葭州¶
元孝子李忠墓　在州境(州/志)¶
　五女墓　在州西七十里五女川南山之陽姓氏不¶
　　詳相傳州民無子生五女元時父死於兵五女誓¶
　　不嫁以養母一女偶有異言死後另擯一列(州/志)¶
　　吳堡縣¶
宋郝尚書文義墓　在縣北李家原神道碑為耕者磨¶
<pb:KR2k0050_WYG_071-94b>¶
　　農器漫滅(縣/志)¶
明薛僉事國柱墓　在吳堡縣(延安/府志)¶
　　神木縣¶
宋劉節度倫墓　在縣南門外子城内倫係太平興國¶
　　二年節度使綏麟州路總管(縣/志)¶
　楊六郎墓　在北門外子城内俗傳為楊六郎墳(縣/志)¶
明梁武莊震墓　在縣南十里(延安/府志)¶
　　府谷縣¶
<pb:KR2k0050_WYG_071-95a>¶
宋折太君墓　在縣西四十里楊家小寨縣人呼為折¶
　　太君墳(縣/志)折太君墓宋名將克行之母也(延綏/鎮志)¶
　觀察使折克行墓　在縣北三十里李家窪(縣/志)¶
　¶
　¶
　¶
　¶
　¶
<pb:KR2k0050_WYG_071-95b>¶
　¶
　¶
　¶
　¶
　¶
　¶
　¶
　陜西通志巻七十一¶
