# -*- mode: mandoku-view; -*-
#+TITLE: 陝西通志
#+DATE: 2015-08-24 22:42:36.122920
#+PROPERTY: ID KR2k0050
#+PROPERTY: BASEEDITION WYG    
#+PROPERTY: JUAN 卷四十四
<pb:KR2k0050_WYG_044-1a>¶
欽定四庫全書¶
　陜西通志巻四十四¶
　　物産二(草屬/獸屬)　(木屬/鱗屬)　(禽屬/介屬)¶
　¶
蓍　蓍生滿百莖者其下必有神龜守之其上常有青¶
　雲覆之(史記龜/筴傳)周文王陵在畢原上陵生蓍草衍易¶
　者恒取諸此(咸陽/縣志)¶
芝　有芝生甘泉殿九莖青色緑葉朱實夜有光乃作¶
<pb:KR2k0050_WYG_044-1b>¶
　芝房之歌(三輔/黄圖)白芝生華山(名醫/别録)蟾井在白鹿觀中¶
　(在臨潼/驪山)有一金色蝦蟇三足賀蘭先生見之曰此肉¶
　芝也烹而食之白日飛昇(拾遺/記)四皓避秦入藍田山¶
　採芝而歌曰燁燁紫芝可以療飢(纂/要)道經云斗山(在/城)¶
　(固/縣)有五穴穴有肉芝即千嵗蝦蟇得而食之可延夀¶
　(雍勝/畧)寶鼎山(在褒/城縣)産芝草(明一/統志)明世宗詔采芝鄠縣¶
　民聚芝百八十本為山以獻内有徑一尺八寸者數¶
　本號曰仙應萬年芝山(湧幢/小品)白芝一名玉芝(雍勝/畧)四¶
<pb:KR2k0050_WYG_044-2a>¶
　皓茹紫芝形似芝而味苦性質堅重食之耐飢(商州/志)¶
杜若　杜衡杜若出漢中大者大善(范/子)若杜若(上林/賦注)出¶
　漢中(事文/類聚)¶
靡蕪　被以江離糅以靡蕪(上林/賦)靡蕪一名江蘺芎藭¶
　苖也生雍州川澤(名醫/别録)上林言江蘺蘼蕪似非一物¶
　葢嫩苗未結根時則為蘼蕪既結根後乃為芎藭大¶
　葉似芹者為江蘺細葉似蛇床者為蘼蕪(本草/綱目)出雍¶
　州葉似蛇床而香(馬/志)¶
<pb:KR2k0050_WYG_044-2b>¶
薫草　浮山有草焉名曰薰草麻葉而方莖赤花而黒¶
　實臭如蘼蕪佩之可以已癘(西山/經)掩以緑蕙(上林/賦)張¶
　揖曰蕙薫草也(上林/賦註)一名蕙草(名醫/别録)一名香草一名¶
　燕草(本草/綱目)鄜州出如茅而香(馬/志)¶
䔾車　揭車衡蘭(上林/賦)郭璞曰䔾車一名䒗輿香草也¶
　(上林/賦註)¶
留荑　雜以留荑(上林/賦)張揖曰留荑新荑也善曰王逸¶
　楚詞註曰留荑香草(上林賦註流按留/荑史記作  夷)¶
<pb:KR2k0050_WYG_044-3a>¶
蘭　蘭香草也(薛綜西/京賦註)漢時池苑種蘭以降神(西京/雜記)霍¶
　定與友生遊曲江以千金募人竊貴侯亭榭蘭花挿¶
　帽兼自持往羅綺叢中賣之士女争抛擲金錢(曲江/春宴)¶
　(録/)一莖數花出南山(咸寧/縣志)絶𩔖建本而精神丰采過¶
　之(洋縣/志)入夏始放一莖十數花清芬撲鼻(沔縣/志)棣花¶
　山出(商州/志)蘭幾遍山谷俗以多殊不貴之(雒南/縣志)一莖¶
　一花幽秀芳香(商南/縣志)不似建蘭而香無異城東有之¶
　(山陽/縣志)¶
<pb:KR2k0050_WYG_044-3b>¶
真珠蘭　一名魚子蘭花開成穗蓓蕾如珠其香甚濃¶
　(廣羣/芳譜)南鄭有魚子蘭(南鄭/縣志)¶
芍藥　出三輔(范/子)一名將離(董/子)勝州榆林郡土貢芍藥¶
　(唐書地/理志)白者名金芍藥赤者名木芍藥世謂花相(本/草)¶
　(綱/目)今三原亦有之(馬/志)根資藥物(咸寧/縣志)赤白二種(咸寧/縣志)¶
金盞花　花之四季開者蘭桂之外有長春菊(學圃/雜疏)花¶
　大如指頭金黄色狀如盞子四時不絶(救荒/本草)金琖一¶
　名長春(延綏/鎮志)¶
<pb:KR2k0050_WYG_044-4a>¶
翦春羅　二月生苗髙尺餘夏開花六出周廻如翦成¶
　可愛(本草/綱目)一名翦紅羅入夏開深紅花如錢大(廣羣/芳譜)¶
　翦紅羅山中多(山陽/縣志)¶
石竹　石竹二種單瓣者名石竹千瓣者名洛陽花(延/綏)¶
　(鎮/志)石竹花山中多(山陽/縣志)瞿麥即石竹子(府谷/縣志)¶
罌粟花　出膚施縣(馬/志)米囊即罌粟花有千瓣五色其¶
　粟可作腐又有一種小者名懶擡頭又名滿園春千¶
　葉者佳(延綏/鎮志)麗春即罌粟(山陽/縣志)俗名萵苣蓮又名米¶
<pb:KR2k0050_WYG_044-4b>¶
　囊(葭州/志)¶
虞美人　褒斜山谷中有虞美人草狀如雞冠大葉相¶
　對歌唱虞美人曲則兩葉如人拊掌之狀頗中節(賈/氏)¶
　(談/録)¶
萱花　萱名忘憂(說/文)一名宜男花葉可食(咸寧/縣志)萱花土¶
　人取作菜名黃花(雒南/縣志)鹿葱即萱草山中多有之(山/陽)¶
　(縣/志)¶
蜀葵　戎葵今蜀葵(西京/賦註)惟兹珍草懷芬吐榮挺河渭¶
<pb:KR2k0050_WYG_044-5a>¶
　之膏壤吸昴井之元精(陳虞繁/蜀葵賦)葉似葵葉而大有岐¶
　花似木槿而大有千葉單葉之異(本草/綱目)黄紅白紫色¶
　𩔖不同莖葉亦異皆向日(咸陽/縣志)俗名一丈紅(扶風/志)一¶
　名戎葵(延綏/鎮志)有十餘種色千葉者甚佳(山陽/縣志)俗呼為¶
　大葉花(淳化/縣志)¶
錦葵　叢低葉微厚花如小錢文彩可觀色深紅淺紅¶
　淡紫皆單葉(廣羣/芳譜)種多嫩葉可茹(商州/志)¶
莵葵　似葵而小葉狀如藜(嘉祐/本草)劉禹錫復逰𤣥都觀¶
<pb:KR2k0050_WYG_044-5b>¶
　惟莵葵燕麥動揺春風耳(纂/要)¶
山丹　百合紅者為山丹(食療/本草)隴州産(寰宇/記)葉似栁葉¶
　四月開紅花六瓣不四垂結小子(本草/綱目)色赤蘃若胭¶
　脂五月間山陬水湄最蕃艷(安塞/縣志)¶
巻丹　莖葉同山丹而稍長大花六瓣四垂(本草/綱目)髙如¶
　萱花花大如椀瓣俱反巻一葉生一子名囬頭見子¶
　花(廣羣/芳譜)鳯翔出(鳯翔/縣志)¶
金鳯花　即鳯仙人家多種之莖有紅白二色花或黃¶
<pb:KR2k0050_WYG_044-6a>¶
　或白或紅或紫或碧或雜色(本草/綱目)指甲花即此(延安/府志)¶
　俗名指甲花十餘色不同(山陽/縣志)¶
玉簮　六七月抽莖莖上有細葉中出花朶十數長二¶
　三寸本小末大未開時正如白玉搔頭簮形(本草/綱目)武¶
　帝寵李夫人取玉簮搔頭後宫人皆效之玉簮花之¶
　名取此(廣羣/芳譜)有紫白二種(山陽/縣志)¶
荷花　漢昭帝琳池中植分枝荷一莖四葉狀如駢葢¶
　日照則葉低蔭根若葵之衞足名曰低光荷實如𤣥¶
<pb:KR2k0050_WYG_044-6b>¶
　珠可以飾佩花葉雖萎芬馥之氣徹十餘里食之令¶
　人口氣常香益人肌理宫人或剪以為衣(三輔/黄圖)張揖¶
　曰蓮根則藕(上林/賦註)昭帝栁池有芙蕖素色大如斗花¶
　葉甘可食(藝文初/學記)明皇太液池有千葉白蓮秋盛開¶
　帝與貴戚宴賞焉(開元天/寶遺事)德宗貞元十八年西内神¶
　龍寺前水渠生合歡蓮其花一莖兩房(文苑/英華)京兆貢¶
　藕粉(唐書地/理志)雍州産藕粉(寰宇/記)崔逺家墅在長安城¶
　南就中禊池産巨藕相傳曰禊寶又曰玉臂龍(清異/録)¶
<pb:KR2k0050_WYG_044-7a>¶
　華山頂有池池中生千葉蓮花長十丈藕如大船服¶
　之羽化(物類相/感志)蓮有紅白二種近有晉人於髙橋種¶
　數十畝花開香聞十里取房藕市城中(咸寧/縣志)¶
西番蓮　花淡雅似菊自春至秋相繼不絶春間將藤¶
　壓地自生(廣羣芳譜志按延安府及/府谷神木  皆載有是花)¶
向日蓮　花色或黃或白葉浮水上翠厚而澤形如菱¶
　花差大開則隨日所在日入輒斂而自藏於葉下(廣/羣)¶
　(芳/譜)長安有之(長安/縣志)¶
<pb:KR2k0050_WYG_044-7b>¶
秋葵　與葵相似故名秋葵朝夕傾陽此葵是也(廣羣/芳譜)¶
　葵一種黃如盤曰向日葵又名固本花(淳化/縣志)¶
菊花　生雍州川澤(名醫/别録)夏萬鈴出鄜州開以五月紫¶
　色細鈴生於雙文大葉之上秋萬鈴出鄜州開以九¶
　月中千葉淺紫其中細葉盡為五出鐸形而下雙文¶
　大葉承之(范成大/菊譜)終南五老洞碑記墨菊其色如墨¶
　古用其汁以書字(澄懷/録)𢎞農諸山正秋草木衰謝盡¶
　山上下水涯籬落皆黃菊大如錢叢生粲然(懸笥/瑣探)菊¶
<pb:KR2k0050_WYG_044-8a>¶
　有六月菊小葵菊九月菊(米脂/縣志)千葉者有硃砂紅白¶
　蠟瓣紫芙蓉黃金菊單葉者有紅白藍三種(府谷/縣志)¶
蓼花　予又集于蓼　以薅荼蓼(詩經/周頌)蓼水草也(毛/傳)㳺¶
　龍即水紅花又名蓼種多(山陽/縣志)¶
水仙　唐𤣥宗賜虢國夫人紅水仙十二盆(花/史)華陰湯¶
　夷服花八石得為水仙(三才/圖會)¶
夾竹桃　花五瓣長筒瓣微尖淡紅嬌艷𩔖桃花葉狹¶
　長𩔖竹故名夾竹桃自春及秋逐旋繼開嫵媚堪賞¶
<pb:KR2k0050_WYG_044-8b>¶
　(廣羣/芳譜)長安有之(長安/縣志)¶
珍珠花　莫道長安貧似磬縁堦遶砌盡珍珠(張舜民/珍珠花)¶
　(詩/)珍珠花一名米殻(延綏/鎮志)¶
紫金蟬　葉如菖蒲紫萼五出與蟬甚𩔖(廣羣/芳譜)長安有¶
　之(長安/縣志)¶
後姚婆　一莖作蓓蕾開花五六瓣翠色俗云後姚婆¶
　者舜母也亦曰虞美人(延綏/鎮志)¶
萬年竹　可供盆景清玩(咸寧/縣志)¶
<pb:KR2k0050_WYG_044-9a>¶
秋海棠　一名八月春花色粉紅甚嬌艷葉緑如翠羽¶
　此花有二種葉下紅筋者為常品緑筯者開花更有¶
　雅趣(廣羣/芳譜)長安有之(長安/縣志)花汁傷人人指亦傷花(山/陽)¶
　(縣/志)¶
雞冠　種多處處有之(廣羣/芳譜)有紅白二種(山陽/縣志)¶
酴醿　唐制召侍臣學士飲酴醿酒(景龍文/館記)長安有之¶
　(長安/縣志)酴醿叢生而繁(山陽/縣志)¶
薔薇　武帝與麗娟看花時薔薇始開態若含笑帝曰¶
<pb:KR2k0050_WYG_044-9b>¶
　此花絶勝佳人笑也麗娟遂取黃金百斤作買笑錢¶
　奉帝薔薇名買笑自麗娟始(賈氏/說林)有紅白二種取露¶
　甚佳(洋縣/志)¶
十姊妹　花小而一蓓十花故名其色自一蓓中分紅¶
　紫白淡四色有七朶一蓓名七姊妹(遵生/八牋)南鄭有之¶
　(南鄭/縣志)¶
玫瑰　樂逰苑中有自生玫瑰樹(西京/雜記)玫瑰甚香乾可¶
　作囊以沙糖同搗謂之玫瑰醬(延綏/鎮志)¶
<pb:KR2k0050_WYG_044-10a>¶
凌霄　苕之華(詩經/小雅)即今之紫葳蔓生附于喬木之上¶
　其花黃色亦名凌霄(朱子/集傳)紫葳出三輔(太平/御覽)自夏至¶
　秋開花一枝十餘朶大如牽牛花而頭開五瓣赭黄¶
　色有細㸃秋深更赤(本草/綱目)¶
刺䕷　絶似玫瑰而無香(學圃/餘疏)有紅黄二種(延綏/鎮志)¶
月季　叢生人家多栽挿之莖葉俱有刺逐月一開四¶
　時不絶(廣羣/芳譜)一名月月紅(山陽/縣志)¶
棣棠　花若金黄春深與薔薇同開有單葉者名金盌¶
<pb:KR2k0050_WYG_044-10b>¶
　(廣羣/芳譜)長安有之(長安/縣志)¶
紫茉莉　花形似茉莉色紫香不及茉莉女人取花汁¶
　勻面子肉雪白作粉冬擦面不皺人呼胭粉花(山陽/縣志)¶
南天燭　白花宻實實若赤珠經霜始艷(咸寧/縣志)¶
茅　白茅包之(詩經/召南)晝爾于茅(豳/風)茅叢生荒野間野人¶
　刈以覆屋(合璧/事類)有劍脊者根炒麫可食(山陽/縣志)¶
蓬　彼茁者蓬(詩經/召南)蓬草名也(毛/傳)張仲蔚與魏景卿俱¶
　隱不仕所居蓬蒿至于没人(三輔/決録)黄沙極目朔風獵¶
<pb:KR2k0050_WYG_044-11a>¶
　獵中有枯草團欒佶屈輾轉于馬蹄之間訊之土人¶
　曰轉蓬也(延綏/鎮志)綿蓬其子可食凶年多産(葭州/志)沙蓬¶
　神木出(神木/縣志)¶
白蒿　于以采蘩(詩經/召南)采蘩祁祁(豳/風)蘩皤蒿(毛/傳)凢艾白¶
　色為皤蒿今白蒿春始生及秋香美可食(陸/疏)蘩即白¶
　蒿(山陽/縣志)¶
角蒿　菁菁者莪(詩經/小雅)莪蒿也生田澤漸洳之處葉似¶
　邪蒿而細科生三月中莖可生食又可蒸(陸/疏)莪蒿一¶
<pb:KR2k0050_WYG_044-11b>¶
　名蘿蒿一名角蒿(陸疏/廣要)山陽有之(山陽/縣志)¶
黄花蒿　一名臭蒿一名草蒿與青蒿相似但此蒿色¶
　深帶淡黄氣辛臭不可食(廣羣/芳譜)山陽多(山陽/縣志)¶
水蒿　言刈其蔞(詩經/周南)馬云蔞蒿也郭云似艾陸璣疏¶
　云白色長數寸髙丈餘生水澤中正月根芽生旁莖¶
　正白生食之香而脆美其葉又可蒸為茹(孔/疏)蔞即水¶
　艾蒿(延長/縣志)¶
牡蒿　匪莪伊蔚(詩經/小雅)蔚牡蒿也三月始生七月華華¶
<pb:KR2k0050_WYG_044-12a>¶
　似胡麻華而紫赤八月為角角似小豆角銳而長一¶
　名馬薪蒿(陸/疏)¶
菰　蔣菰也(上林/賦註)太液池邊皆是彫胡緑節之𩔖菰之¶
　有米者長安人謂為彫胡菰之有首者謂之緑節(西/京)¶
　(雜/記)出西安陂池蔣草也生水中葉如蔗获至秋則為¶
　米長安人謂彫胡葭蘆之米(馬/志)¶
蒲　依于其蒲(詩經/小雅)維筍及蒲(大/雅)五帝廟臨渭其北穿¶
　蒲池溝水(漢書郊/祀志)蒲池為池而種蒲(師古/注)苻𢎞先居¶
<pb:KR2k0050_WYG_044-12b>¶
　武都家生蒲長五丈狀如竹咸異之謂之蒲家因以¶
　氏焉(前秦/記)香蒲即甘蒲可作薦者春初生取白為葅¶
　亦堪蒸食山南人謂之香蒲以菖蒲為臭蒲也(唐本/草)¶
　叢生水際似莞而扁有脊而柔八九月收葉以為席¶
　亦可作扇(本草/綱目)産渭川可作簔笠綆䋲亦可飯牛(咸/寧)¶
　(縣/志)蒲可為席居人不能止知為炊薪(咸陽/縣志)¶
蘆　彼茁者葭(詩經/召南)葭蘆也(毛/傳)亦名葦(朱子/集傳)葭蘆之未¶
　解籜者長安人謂之紫蘀(西京/雜記)長丈許中空皮薄色¶
<pb:KR2k0050_WYG_044-13a>¶
　白者葭也蘆也葦也(本草/綱目)三川間多有(咸寧/縣志)狀似竹¶
　而葉抱莖生有節無枝種水澤傍秋採以織蓆(咸陽/縣志)¶
　蘆俗呼羽子(山陽/縣志)下地宜葦(中部/縣志)¶
获　蒹葭蒼蒼(詩經/秦風)八月萑葦(豳/風)薍為萑(毛/傳)蒹似萑而¶
　細髙數尺陸璣疏云蒹水草也堅實牛食之令牛肥¶
　彊又初生為菼長則為薍成則名為萑(孔/疏)短小于葦¶
　而中空皮厚色青蒼者菼也薍也获也萑也其最短¶
　小而中實者蒹也薕也皆以初生已成得名其身皆¶
<pb:KR2k0050_WYG_044-13b>¶
　如竹其葉皆長如箬葉(本草/綱目)三川間多有中蓆箔用¶
　(咸寧/縣志)¶
荇　參差荇菜(詩經/周南)荇接余也(毛/傳)白莖葉紫赤色正圓¶
　徑寸餘浮在水上根在水底與水深淺等大如釵股¶
　上青下白(陸/疏)春光淡沲秦東亭渚蒲芽白水荇青(杜/工)¶
　(部/集)莕與蓴一𩔖二種葉徑一二寸有一缺而形圓如¶
　馬蹄者蓴也似蓴而稍尖長者莕也並夏月開花有¶
　黄白二色(本草/綱目)¶
<pb:KR2k0050_WYG_044-14a>¶
蘋　于以采蘋(詩經/召南)蘋大蓱也(毛/傳)蘋今水上浮萍是也¶
　其大者謂之蘋(陸/疏)葉浮水面根連水底莖細于蓴莕¶
　葉大如指頭面青背紫有細紋四葉合成中折十字¶
　形合如田字夏秋開小白花故稱白蘋其葉攅簇如¶
　萍故爾雅謂大者如蘋也又項氏言白蘋生水中青¶
　蘋生陸地按今之田字草有水陸二種陸生者多在¶
　稻田沮洳之處葉與白蘋一樣但莖生地上髙三四¶
　寸不可食(本草/綱目)¶
<pb:KR2k0050_WYG_044-14b>¶
萍　萍氏掌國之水禁(周禮/秋官)小者曰䓑季春始生(詩經/陸疏)¶
　水萍出三輔色青者善(范/子)一種面背皆緑者一種面¶
　青背紫赤若血者謂之紫萍(本草/綱目)三月三日採陰乾¶
　以沐浴生毛髪(咸陽/縣志)¶
藻　于以采藻(詩經/召南)魚在在藻(小/雅)藻水草也生水底有¶
　二種其一種葉如雞蘇莖大如箸長四五尺其一種¶
　莖大如釵股葉如蓬蒿謂之聚藻扶風人謂之藻聚¶
　為發聲也(陸/疏)漢武昆明池中有水網藻枝橫側水上¶
<pb:KR2k0050_WYG_044-15a>¶
　長八九尺有似網鳬鴨入此草中皆不能出因名(酉/陽)¶
　(雜/爼)¶
菅　白華菅兮(詩經/小雅)茅菅白華一名野菅(爾/雅)菅似茅而¶
　滑澤無毛根下五寸中有白粉者柔靱宜為索漚乃¶
　尤善(陸/疏)郭璞曰菅茅屬(西京/賦註)一名巴芒俗訛作覇王¶
　菅(山陽/縣志)瀵池旁産菅子草可製汗衫(郃陽/縣志)¶
蒯　蒯亦菅之𩔖(左傳/杜註)聲𩔖曰蒯草中為索(西京/賦註)¶
苀　說文曰苀東蠡(西京/賦註)苀草名葉似蒲叢生(集/韻)¶
<pb:KR2k0050_WYG_044-15b>¶
菖蒲　朝事之豆其實昌本(周禮/天官)昌本菖蒲根切之四¶
　寸為葅(周禮/註)文王嗜菖蒲葅(吕氏/春秋)漢武帝扶荔宫有¶
　菖蒲百本(三輔/黄圖)¶
石菖蒲　生上洛池澤一寸九節者良(名醫/别録)菖蒲池有¶
　菖蒲其葉細如劍脊其根毎寸九節服之令人强徤¶
　延年(雍勝/畧)洋沔二縣及金州出(明一/統志)葉有劍脊瘦根¶
　宻節者石菖蒲也(廣羣/芳譜)石菖蒲根一寸九節者山溪¶
　中多(山陽/縣志)¶
<pb:KR2k0050_WYG_044-16a>¶
虎鬚蒲　燈前置一盆可收燈烟(廣羣/芳譜)可供盆玩(咸寧/縣志)¶
吉祥草　叢生不拘水石間皆可種(廣羣/芳譜)¶
運草　可供盆玩(咸寧/縣志)¶
四季槐　葉似槐而有花可供盆玩(臨潼/縣志)¶
十様錦　即臨秋變雁來紅以雁來而色嬌紅老少年¶
　至秋深脚葉深紫而頂紅少年老頂黄而葉緑(延綏/鎮志)¶
莎草　南山有臺(詩經/小雅)臺草有皮堅細滑緻可為簦笠¶
　南山多有(陸/疏)臺夫須即莎草也(朱子/集傳)櫕戾莎(上林/賦)爾¶
<pb:KR2k0050_WYG_044-16b>¶
　雅曰臺夫須又曰葿(西京/賦註)離騷云青莎雜樹古今詩¶
　人多以比興(咸陽/縣志)¶
龍鬚草　生梁州山谷濕地以九節多珠者良(本草/衍義)作¶
　穗如鬚(延綏/鎮志)可作帚(府谷/縣志)¶
王芻　終朝采緑(詩經/小雅)綠王芻也(鄭/箋)爾雅曰綠王芻郭¶
　璞曰今菉蓐也(西京/賦註)¶
萆荔　小華之山其草有萆荔狀如烏韭而生于石上¶
　亦縁木而生食之已心痛(西山/經)說文曰荔草似蒲(西/京)¶
<pb:KR2k0050_WYG_044-17a>¶
　(賦/註)¶
垂盆草　叢生其葉輭而長(延綏/鎮志)¶
結縷　尃結縷(上林/賦)郭璞曰結縷蔓生如縷相結(上林/賦註)¶
石長生　生咸陽山谷近道亦有之是細草紫色葉如¶
　龍鬚草黑如光漆不與餘草雜(名醫/别録)¶
青薠　蔣芧青薠(上林/賦)青薠似莎而大雁所食(廣/雅)¶
黃䔒　草之中有黃䔒者可覆屋(雒南/縣志)¶
席薊　其莖可作索土人編以為席復為棬(米脂/縣志)¶
<pb:KR2k0050_WYG_044-17b>¶
鎻把草　可備芻牧(延綏/鎮志)¶
沙竹　堅光性柔細無節且長屈之可以為棬(延綏/鎮志)絞¶
　之可以為索(葭州/志)¶
薲蘆　稠疊似竹葉其莖如錐馬嗜之(延綏/鎮志)¶
繡墩草　長安有之(長安/縣志)¶
虎耳草　一名石荷葉生陰濕處人亦栽于石上莖葉¶
　如荷葢狀(本草/綱目)出長安(長安/縣志)¶
羊蹄甲　言采其蓫(詩經/小雅)蓫牛蘈揚州人謂之羊蹄似¶
<pb:KR2k0050_WYG_044-18a>¶
　蘆服而莖赤可瀹為茹滑而美也(陸/疏)羊蹄根以形名¶
　葉長尺餘似牛舌入夏起薹開花結子(本草/綱目)荲俗名¶
　羊蹄菜(延長/縣志)¶
黄白草　生山中可飼牛(臨潼/縣志)¶
馬蘭　生澤旁如澤蘭而氣臭(本草/拾遺)臨潼出(臨潼/縣志)¶
羊躑躅　一名閙羊花所在有之苗似鹿葱葉似紅花¶
　(本草/綱目)蒲城有之(蒲城/縣志)¶
佛指甲　多附石向陽而生似馬齒莧而細長呼為佛¶
<pb:KR2k0050_WYG_044-18b>¶
　指甲(本草/綱目)臨潼有之(臨潼/縣志)¶
仙人掌　漢武帝扶荔宫植千嵗子百餘本(三輔/黄圖)發苞¶
　時外𩔖芋魁内攅瓣如翠毬各擎子如掌然俗呼為¶
　千嵗子惟宜沙地(黄佐仙人/掌賦序)吳堡有之(吳堡/縣志)¶
甜根苖　根甜可食(葭州/志)¶
馬蓮　可用作紙(府谷/縣志)¶
苔　慈恩寺唐三藏院後簷階有苔狀如苦苣初生磚¶
　上色如藍緑輕軟可愛(酉陽/雜爼)¶
<pb:KR2k0050_WYG_044-19a>¶
瓦松　崇文館瓦松者産于屋霤之上以其形似松生¶
　必依瓦故曰瓦松(唐崔融/瓦松賦)¶
馬乳　𩔖黄刺梅結子如馬乳(延綏/鎮志)黄花有刺(葭州/志)¶
沙蒿子　研末入麫黏而不斷(葭州/志)¶
盆料　春生夏熟有微米年荒可以療飢(府谷/縣志)¶
水黒豆　生水中有子扁如黒豆(延綏/鎮志)¶
條　符禺之山其草多條其狀如葵而赤華黄實如嬰¶
　兒舌食之使人不惑(西山經載按華/州志亦  之)¶
<pb:KR2k0050_WYG_044-19b>¶
條　石脆之山其草多條其狀如韭而白華黒實食之¶
　已疥(西山/經)¶
黄雚　竹山有草名曰黄雚其狀如樗其葉如麻白華¶
　而赤實其狀如赭浴之已疥又可以已胕(西山經今/按竹山)¶
　(在商/州)¶
蓇蓉　嶓冢之山有草焉其葉如蕙其本如桔梗黒華¶
　而不實名曰蓇蓉食之使人無子(西山/經)今名花骨空¶
　凌霄花之𩔖(楊慎/補註)按爾雅曰榮而不實謂之蓇(吳任/臣註)¶
<pb:KR2k0050_WYG_044-20a>¶
　(山按嶓冢/  在漢中)¶
相思草　秦趙間有相思草狀如石竹而節節相續一¶
　名斷腸草又名愁婦草亦名霜草人呼寮莎(述異/記)¶
離合草　終南山多離合草葉似江蘺而紅緑相雜莖¶
　皆赤色氣如羅勃(西京/雜記)¶
醒醉草　興慶池南有草數叢葉紫而心殷有醉人過¶
　於草傍不覺失其酒態後有醉者摘草嗅之其酒立¶
　醒(開元天/寶遺事)¶
<pb:KR2k0050_WYG_044-20b>¶
布帛　帛似帛布似布華山有之(爾/雅)草葉有似布帛者¶
　因以名云生華山中(郭註草按雍勝畧云細辛即古/所稱  似帛似布今人所稱西)¶
　(岳布是也未知其何據而/馬志據爾雅另列今從之)¶
自揺草　興安州心山有異草吹之不偃無風乃自揺¶
　(劉閣記無按赤箭獨活鬼白鬼督郵無風獨揺草獨/揺芝俱  風自揺有獨揺之稱未知劉記所指何種)¶
　(抑别一/類歟)¶
無心草　生鳳翔商州各縣皆出之三月開花五月結¶
　實(圖經/本草)¶
<pb:KR2k0050_WYG_044-21a>¶
迷人草　三教山有草履之迷人(興安/州志)¶
積雪草　咸陽有之(酉陽/雜爼)一名地錢一名連錢圖經云¶
　生咸陽下濕地葉如錢莖細而勁蔓延(馬/志)¶
　木屬¶
松　松柏斯兌(詩經/大雅)華山之首曰錢來之山其上多松¶
　(西山/經)鄭遨聞華山有五粒松因徙居華陰求之(五代/史一)¶
　(行/傳)唐時華州貢五粒松一名乳毛松十二月採出蒲¶
　谷今不貢(寰宇/記)凡松葉皆雙股故世以為松釵獨栝¶
<pb:KR2k0050_WYG_044-21b>¶
　松每穗三鬚而髙麗所産每穗乃五鬛焉今所謂華¶
　山松是也(癸辛/雜識)不空三藏塔多老松嵗旱則官伐其¶
　枝為龍骨以祈雨葢三藏役龍意其樹必有靈也(寺/塔)¶
　(記/)五粒松生華山西南峰上樹如偃葢旁有青蘿長¶
　百尺(華嶽/集)萬年松出華陰山(圖書/編)鄜州開元寺有白¶
　松竒古張著詩葉墜銀釵細花飛香粉乾寺門煙雨¶
　裏渾作白龍看(明一/統志)吳瑞曰松子有華陰松形小殻¶
　薄有香(廣羣/芳譜)松産南山不一種(咸寧/縣志)南山有白骨松¶
<pb:KR2k0050_WYG_044-22a>¶
　(鄠縣/志)松有赤松白松黄松(商州/志)有羅漢松皮光白最¶
　佳(山陽/縣志)¶
栢　漢文帝霸陵不起山陵稠種栢(三輔/黄圖)大興善寺東¶
　廊素和尚院庭有栢四株元和中卿相多逰此院栢¶
　至夏月有汗汙人衣如脂不可浣相國鄭相惡其汗¶
　謂素曰弟子為伐此樹各植一松也及暮素戲祝曰¶
　我種汝三十餘年汝以汗為人所惡來嵗若復有汗¶
　我必薪之自是無汗(宋敏求/長安志)栢箭韓子秦昭王令工¶
<pb:KR2k0050_WYG_044-22b>¶
　施鉤梯而上華山以松栢之心為博箭(潜確/類書)栢葉仙¶
　人田鸞家居長安入華山求問真侣見黄冠指栢樹¶
　示之曰此即長生藥也(原化/記)華山生文栢一名黄腸¶
　(地理/志)予官陜西登髙望栢千萬株皆一一西指葢此¶
　木受金之正氣所制也(本草/衍義)平泉草木記有藍田龍¶
　栢(老學菴/筆記)耀州雲陽出栢板(寰宇/記)漢故道縣龍女山¶
　(在鳳/翔縣)多紫栢(天中/記)紫栢生華山東北峰上葉際碧露¶
　以五月五日用油囊接之食者可作地仙(華嶽/集)千枝¶
<pb:KR2k0050_WYG_044-23a>¶
　栢一本千枝生商州南山(明一/統志)盩厔昇天臺上有再¶
　生栢世傳老子說經於此見二栢枯以鍼炙之復生¶
　今尚欎茂(賈/志)産龍首原者佳叢而緻者曰千枝栢葉¶
　長而銳者曰茨栢填園圃又有四季栢四時皆花枝¶
　葉蒼秀如葢蒔牛頭寺(咸寧/縣志)乾陵栢文多菩薩雲氣¶
　人物鳥獸一株值萬錢白樂天有栢牀詩(乾州/志)¶
檜　上林苑栝十株(西京/雜記)栝栢葉松身(西京/賦註)同州郃陽¶
　縣劉靖家墳中白楊生檜(清異/録)檜葉尖硬亦謂之栝¶
<pb:KR2k0050_WYG_044-23b>¶
　(廣羣/芳譜)¶
樅　上林苑樅七株(西京/雜記)樅松葉栢身也(西京/賦註)¶
杉　太液池西有一池名孤樹池池中有洲洲上煔樹¶
　一株大十餘圍望之童童如葢故取為名(西京/雜記)杉一¶
　名煔(廣羣/芳譜)¶
梓　維桑與梓(詩經/小雅)商子曰南山之陽有木名橋北山¶
　之陰有木名梓(尚書/大傳)秦文公二十七年伐南山大梓¶
　(史記秦/本紀)梓如栗而小(西京/賦註)¶
<pb:KR2k0050_WYG_044-24a>¶
䑕梓　北山有楰(詩經/小雅)楰䑕梓(毛/傳)樹葉木理如楸亦名¶
　苦楸(朱子/集傳)¶
豫章　木蘭豫章(上林/賦)漢武帝立豫章宫于昆明池中¶
　作豫章木殿(述異/記)¶
楠　終南何有有條有梅(詩經/秦風)柟葉大可三四葉一藂¶
　木理細緻于豫章子赤者材堅子白者材脆荆州人¶
　曰梅終南多柟終南與上庸新城通故亦有柟也(陸/疏)¶
　石脆之山其木多柟(西山/經)爾雅曰梅柟郭璞曰柟木¶
<pb:KR2k0050_WYG_044-24b>¶
　似水楊(西京/賦註)上林苑柟四株(西京/雜記)¶
石楠　上發馬嵬行至扶風道傍有石楠樹團圞愛玩¶
　之因呼為端正樹(太真/外傳)生華陰山谷(名醫/别録)葉似&KR1472;草¶
　凌冬不凋闗中者葉細為好(唐本/草)闗隴間出者葉青¶
　黄色皆有紫㸃雨多則併生長及二三寸(圖經/本草)終南¶
　斜谷有石處甚饒(韓保昇本/草重註)¶
桐　梧桐生矣于彼朝陽(詩經/大雅)上林苑梧桐三椅桐梧¶
　桐荆桐(西京/雜記)青梧觀有三梧桐樹(三輔/黄圖)昭帝元鳳三¶
<pb:KR2k0050_WYG_044-25a>¶
　年馮翊人獻桐枝長六尺一葉也(伏䖍古/今註)植桐數十¶
　萬株於阿房城(晉書苻/堅載記)忽見紫桐花悵望下邽明日¶
　是清明(長慶/集)桐生桐栢山中今三原有之(馬/志)¶
榆　秦漢故塞其地皆榆(爾雅/翼)上林苑白榆十株(西京/雜記)¶
　長安故城樹宜榆(三輔/黄圖)同州郃陽劉靖家兄弟同居¶
　宅邊榆樹生桑人號榆為義祖(清異/録)榆林地多生榆¶
　王恢云樹榆為塞謂此(賈/志)¶
槐　上林苑槐六十四株守宫槐十株(西京/雜記)長安故城¶
<pb:KR2k0050_WYG_044-25b>¶
　水泉深二十餘丈樹宜槐　甘泉北岸有槐樹今謂¶
　玉樹相傳以為甘泉賦所謂玉樹青葱即此(三輔/黄圖)自¶
　長安至于諸州皆夾路樹槐(晉書苻/堅載記)雲陽縣界多漢¶
　離宫故地有似槐而葉細土人謂之玉樹(隋唐/嘉話)尚書¶
　省都堂南門道東有古槐垂陰至廣相傳夜深聞絲¶
　竹之音省郎有入相者俗謂之音聲樹祠部呼為木¶
　㕔言其清且冷也(宋敏求/長安志)天街兩畔槐樹俗呼為槐¶
　衙(中朝/故事)長安持國寺門前有槐樹數株金監買一株¶
<pb:KR2k0050_WYG_044-26a>¶
　别理解之毎片一天王塔㦸成就夏州唯一郵有槐¶
　樹數株鹽州或要葉行牒求之(酉陽/雜爼)吳凑為京兆尹¶
　街榆悉易以槐(唐書吳/凑傳)華州三家店西北道邊有槐¶
　甚大葱欎周廽可蔭數畝槐有癭形如二猪相趂奔¶
　走其廽顧口耳頭足一如塑者(竒聞/録)驪山下玉女殿¶
　東有槐兩樹相並上幹相連(馬/志)木中車器花可作黄¶
　角資藥物又有葉晝合而夜布者名守宫槐(咸寧/縣志)葉¶
　大而黒者名櫰槐葉細而青者但謂之槐(咸陽/縣志)明皇¶
<pb:KR2k0050_WYG_044-26b>¶
　幸蜀至馬嵬手植槐焉及肅宗即位鑾輿返京見之¶
　曰此太上槐也俗訛為太上老君槐(興平/縣志)¶
檀　樂彼之園爰有樹檀(詩經/小雅)孟康曰欃檀檀别名也¶
　(上林/賦註)有黄白二種葉皆如槐肌細體堅與梓榆莢蒾¶
　相似(本草/綱目)苦檀漢中出(漢中/府志)¶
駮馬　隰有六駁(詩經/秦風)駮馬梓榆也其樹皮青白駮犖¶
　遥視似駮馬故謂之駮馬(陸/疏)¶
楸　終南何有有條有梅(詩經/秦風)條槄也今山楸也亦如¶
<pb:KR2k0050_WYG_044-27a>¶
　下田楸耳皮葉白色亦白材理好宜為車板(陸/疏)有山¶
　水二種木多紋理(咸寧/縣志)有雲楸白楸二種(商州/志)楸堅¶
　而好可作舍製器(雒南/縣志)¶
楓　張揖曰楓欇也脂可以為香(上林/賦註)楓香木也(西京/賦註)¶
　上林苑楓四株(西京/雜記)闗陜甚多樹髙大似白楊有赤¶
　白二種白者木理細膩葉圓作岐而香霜後丹(廣羣/芳譜)¶
　似楊葉圓有脂而香名楓香隋唐多植宫庭故謂宸¶
　居曰楓宸(咸寧/縣志)¶
<pb:KR2k0050_WYG_044-27b>¶
楮　其下維榖(詩經/小雅)榖今之楮樹也(朱子/集傳)南山西北八¶
　十里曰大時之山上多榖　申山其上多榖　鳥山¶
　其下多楮(西山/經)於官社後立官稷稷種榖樹(漢書郊/祀志)¶
　皮可作紙實入藥(咸寧/縣志)俗名構一曰榖田荒蕪久則¶
　榖自生葉有花瓣無曰構可作紙(咸陽/縣志)民以此皮為¶
　穰做紙(山陽/縣志)¶
椿　椿樗栲一𩔖三種椿木皮細肌實而赤嫩葉香甘¶
　可茹(本草/綱目)易長而有夀南北皆有之(廣羣/芳譜)紅椿木香¶
<pb:KR2k0050_WYG_044-28a>¶
　葉可為菜(咸陽/縣志)向多香椿今無復遺蘖(白水/縣志)¶
樗　采荼薪樗(詩經/豳風)樗惡木也(毛/傳)唯堪為薪故云惡木¶
　(孔/疏)樗樹及皮皆似漆青色其葉臭(陸/疏)樗木皮粗肌虚¶
　而白其葉臭惡(本草/綱目)白椿木臭幹可為棟(咸陽/縣志)¶
山樗　南山有栲(詩經/小雅)山樗與下田樗略無異葉似差¶
　狹耳(陸/疏)栲山樗(朱子/集傳)栲木即樗之生山中者本亦虚¶
　大然斧之如腐朽古人以為不材之木(本草/綱目)¶
櫟　山有苞櫟(詩經/秦風)柞棫拔矣(大/雅)秦人謂柞為櫟其子¶
<pb:KR2k0050_WYG_044-28b>¶
　房生為梂(陸/疏)南山西百八十里曰大時之山上多柞¶
　　申山其上多柞(西山/經)五柞宫漢之離宫也在扶風¶
　盩厔宫有五柞樹因以為名五柞皆連抱上枝覆蔭¶
　數畝(三輔/黄圖)櫟有二種不結實者曰棫其木心赤結實¶
　者曰栩其實為橡(本草/綱目)櫟芽可茹(商州/志)櫟俗呼花力¶
　作薪燒炭最佳(山陽/縣志)¶
栁　有菀者栁(詩經/小雅)自長安至于諸州皆夾路樹栁(晉/書)¶
　(苻堅/載記)王維别墅在輞川有栁浪(唐書文/藝傳)曲江池畔多¶
<pb:KR2k0050_WYG_044-29a>¶
　栁號為栁衙意謂其成行列如排衙也(中朝/故事)鳳州境¶
　内生栁翠色可愛與他處不同(墨客/揮犀)送行者於覇橋¶
　折栁贈别名消魂橋(地輿/志)金絲栁出鳳縣宋元豐間¶
　有㫖下鳳州取金絲栁一百根(明一/統志)栁金線者園囿¶
　多蒔之(咸寧/縣志)即垂楊挂絲者(延綏/鎮志)¶
檉栁　其檉其椐(詩經/大雅)檉河栁生水旁皮正赤如綘一¶
　名雨師枝葉似松(陸/疏)漢苑中有栁狀如人形曰人栁¶
　一日三眠三起(三輔/故事)檉栁一名河栁一名三眠栁即¶
<pb:KR2k0050_WYG_044-29b>¶
　今俗所稱三春栁也(廣羣/芳譜)三春栁出鄜州(延安/府志)俗名¶
　沙栁又名三春栁(延綏/鎮志)¶
霧栁　叢生材中箭笴(延綏/鎮志)¶
水楊　隰有楊(詩經/秦風)長楊宫中有垂楊數畝因為宫名¶
　　長安御溝謂之楊溝謂植髙楊于其上也(三輔/黄圖)長¶
　安地多長楊(聞見/前録)¶
白楊　葉尖圓如杏枝頗勁微風來則葉皆動其聲蕭¶
　瑟陜虢南山谷尤多(懸笥/𤨏探)白楊陜西甚多永耀間居¶
<pb:KR2k0050_WYG_044-30a>¶
　人修葢多此木也(本草/衍義)勁葉逐風作聲(咸寧/縣志)生澤旁¶
　葉圓微風動揺聲若大雨(咸陽/縣志)¶
枎栘　唐棣之華(詩經/召南)山有苞棣(秦/風)棣唐棣唐棣栘也¶
　(毛/傳)郭璞曰今白栘也似白楊(孔/疏)一名枎栘無風葉動¶
　花反而後合(本草/拾遺)¶
女貞　豫章女貞(上林/賦)張揖曰女貞葉冬不落(上林/賦註)今¶
　人不知女貞但呼為蠟樹女貞一名冬青與冬青同¶
　名異物女貞葉長者四五寸子黒色凍青葉微團子¶
<pb:KR2k0050_WYG_044-30b>¶
　紅色花皆繁子並纍纍滿樹(本草/綱目)前有植白蠟樹者¶
　經亂削伐盡今始復植矣(雒南/縣志)女貞子黒色(山陽/縣志)¶
冬青　太液池邊看月時好風吹動萬年枝(宋盧多/遜詩)一¶
　名凍青一名萬年枝(廣羣/芳譜)俗呼凍青子赤色(山陽/縣志)¶
枸骨　南山有杞(詩經/小雅)杞樹如樗一名枸骨(朱子/集傳)小華¶
　之山其木多荆杞(西山/經)昆明靈沼黒水元沚周以金¶
　堤樹以栁杞(西山/賦)杞即楩木也如楊赤理(西京/賦註)楩杞¶
　也似梓(上林/賦註)¶
<pb:KR2k0050_WYG_044-31a>¶
烏臼　生山南平澤樹髙數仭葉似棃杏五月開細花¶
　黄白色子黒色(唐本/草)漢中有之(漢中/府志)¶
黄楊　木理細膩枝幹繁多性堅緻難長(廣羣/芳譜)木多黄¶
　楊(華州/志)¶
樺木　延州土貢樺皮(唐書地/理志)生西北諸地其木色黄¶
　有小斑㸃紅色能收肥膩其皮厚而輕虚軟柔用襯¶
　鞾裏為刀靶之𩔖謂之暖皮以皮巻蠟可作燭照(本/草)¶
　(綱/目)¶
<pb:KR2k0050_WYG_044-31b>¶
蔓荆　楚荆也(廣/志)秦隴多有之莖髙四五尺對節生枝¶
　夏有花作穗淡紅色蘃黄白色秋結子(圖經/本草)¶
欒荆　莖葉似石楠幹亦反巻經冬不死葉上有細黒¶
　㸃者真今雍州所用者是(唐本/草)¶
牡荆　言刈其楚(詩經/周南)止於楚(秦/風)以牡荆畫幡日月北¶
　斗登龍(漢書郊/祀志)牡荆荊之無子者(如淳/注)牡荆作樹不¶
　為蔓生故稱為牡非無實之謂(唐本/草)其生成叢而疎¶
　爽故謂之楚(本草/綱目)¶
<pb:KR2k0050_WYG_044-32a>¶
棘　在彼杞棘(詩經/小雅)左九棘孤卿大夫位焉羣士在其¶
　後右九棘公侯伯子男位焉羣吏在其後(周禮/秋官)白棘¶
　别録云生雍州川谷一名棘鍼一名棘刺(馬/志)¶
赤棘　隰有杞桋(詩經/小雅)桋赤梀也(毛/傳)釋木曰白者梀舍¶
　人曰桋名赤梀郭璞曰赤梀樹葉細而岐銳皮理錯¶
　戾好叢生山中白棘葉圓而岐為木大也(孔/疏)¶
皂莢　生雍州山谷如豬牙者良(名醫/别録)唐華清宫今靈¶
　泉觀也七聖殿之西南隅數十步間有皂角一株合¶
<pb:KR2k0050_WYG_044-32b>¶
　數人抱枝幹頗瘁相傳明皇貴妃共植于此每嵗結¶
　實必有十數莢合歡者京兆尹令老卒數十守視之¶
　移接於他枝則不復合歡也(墨客/揮犀)雙皂莢生太白山¶
　(圖書/編)雙皂莢在驪山下臨崖玉女殿西其背相合故¶
　名(馬/志)秦人多樹之以為社(咸陽/縣志)¶
蜜香樹　漢武帝起扶荔宫植所得異木有蜜香樹百¶
　本(三輔/黄圖)¶
靈夀木　其檉其椐(詩經/大雅)椐樻也(毛/傳)椐木節中腫似扶¶
<pb:KR2k0050_WYG_044-33a>¶
　老今人以為馬鞭及杖𢎞農郡北山有之即今靈夀¶
　木也(陸/疏)光稱疾辭位太后詔賜靈夀杖(漢書孔/光傳)木似¶
　竹有節長不過八九尺圍三四寸自然有合杖制不¶
　須削理令人延年益夀(顔師/古註)¶
娑羅木　慈恩寺殿庭大娑羅樹大厯中安西所進其¶
　木樁賜此寺四橛大德行逢自種之(酉陽/雜爼)有坪曰莎¶
　羅舊有莎羅樹大合抱頂如華葢葉七出如掌白華¶
　緑萼(登華/記)在青柯坪西域種(香祖/筆記)¶
<pb:KR2k0050_WYG_044-33b>¶
杻　北山有杻(詩經/小雅)杻檍也葉似杏而尖白色皮正赤¶
　為木多曲少直枝葉茂好二月中葉疎華如練而細¶
　蕋正白葢柎今官園種之正名曰萬嵗(陸/疏)今官園種¶
　之名曰萬嵗或謂之牛筋(嚴粲/詩緝)似棣細葉葉新生可¶
　飼牛材中車輞闗西呼杻子一名土橿(爾雅/郭註)英山其¶
　上多杻橿　大時之山下多杻橿　數厯之山木多¶
　杻橿　申山下多杻橿(西山/經)¶
楛　上申之山下多楛(西山/經)楛木可以為箭詩云榛楛¶
<pb:KR2k0050_WYG_044-34a>¶
　濟濟(郭/註)莖似荆而赤其葉如蓍(草木/疏)¶
欒華　欒華生漢中川谷(名醫/别録)長安山中亦有之其子¶
　謂之木欒子(圖經/本草)本草云葉似木槿而薄細花黄似¶
　槐而稍長大小殻如酸漿其中有實如熟豌豆圓黒¶
　堅硬堪為數珠者是也(馬/志)欒柴可茜氊(延長/縣志)¶
櫧　櫧似柃葉冬不落(上林/賦註)櫧木處處山谷有之大者¶
　數抱髙二三丈葉如栗葉而稍尖堅厚光澤凌冬不¶
　凋三四月開白花如栗花實大如槲子(本草/綱目)¶
<pb:KR2k0050_WYG_044-34b>¶
槲　林有樸&KR0554;(詩經/召南)槲&KR0554;别名(爾雅/郭註)槲二種叢生小者¶
　名枹髙者名大葉櫟樹三四月開花亦如栗八九月¶
　結實似橡子而稍短小蔕亦有斗(本草/綱目)槲大葉(山陽/縣志)¶
棫　柞棫拔矣(詩經/大雅)棫白桵也(鄭/箋)郭璞曰桵小木也叢¶
　生有刺實如耳璫紫赤可食(孔/疏)浮山西七十里曰羭¶
　次之山漆水出焉其上多棫橿(西山/經)¶
青剛木　出宜君宜川(延安/府志)割漆者必需之(山陽/縣志)¶
黄櫨　郭璞曰櫨槖櫨(上林/賦註)黄櫨木生商洛山谷葉圓¶
<pb:KR2k0050_WYG_044-35a>¶
　木黄可染黄色(本草/拾遺)昔無今有(山陽/縣志)¶
楝　有雌雄二種雄者無子根赤雌者有子根白(唐本/草)¶
　𩔖紫荆微白(咸陽/縣志)黄楝山中呼為藥樹(山陽/縣志)¶
椴　椴木葉最大有𩔖團扇其皮可以當麻取為魚網¶
　之綱牢固殊常(廣羣/芳譜)出宜川(延安/府志)可刻鏤(山陽/縣志)皮作¶
　絙覊鞋屨(華州/志)¶
樸　芃芃棫樸(詩經/大雅)樸枹木也(毛/傳)¶
椅　其桐其椅(詩經/小雅)梓之美文者為椅(本草/綱目)出自南山¶
<pb:KR2k0050_WYG_044-35b>¶
　(鄠縣/志)¶
桑　阪有桑(詩經/秦風)蠶月條桑(豳/風)鳥山其上多桑(西山/經)唐¶
　京兆萬年縣大寧坊有桑樹一株暮秋生子秋冬椹¶
　熟(文苑/英華)桑有數種葉沃者曰沃桑不實可飼蠶結椹¶
　者亦有黒白二種(咸寧/縣志)¶
檿　其檿其柘(詩經/大雅)檿山桑也(毛/傳)郭璞曰材中為弓(孔/疏)¶
　山中有之(盩厔/縣志)桑多山桑家植者甚少然山桑之絲¶
　堅靭異常謂之檿絲(雒南/縣志)¶
<pb:KR2k0050_WYG_044-36a>¶
柘　弓人為弓取幹之道七柘為上(周禮考/工記)張曲江里¶
　第之側有古柘嘗因狂風發其一根解為器具花紋¶
　甚竒人又以公之手筆冠世目之曰文章樹(清異/録)柘¶
　亦可飼蠶(咸寧/縣志)¶
牡丹　生漢中(名醫/别録)長安貴逰尚牡丹每春暮車馬若¶
　狂以不就玩為恥(國史/補)開元禁中初重木芍藥即今¶
　牡丹也得數本紅紫淺紅深白者移植於興慶池東¶
　沉香亭前(摭異/記)開元中裴士淹奉使幽冀過汾州衆¶
<pb:KR2k0050_WYG_044-36b>¶
　香寺得一株白牡丹移植長安至德中馬僕射總鎮¶
　太原又得紅紫二色者今則多與戎葵比矣長安興¶
　善寺素師院牡丹絶佳元和末一枝花合歡　興唐¶
　寺牡丹一窠元和中著花一千二百朶其色有正暈¶
　倒暈淺紅淺紫深紫黄白檀等獨無深紅又有花葉¶
　中無抹心者重臺花者其花面徑七八寸(酉陽/雜爼)生漢¶
　中苖似羊桃根似芍藥長安謂之吳牡丹(唐本/草)洛人¶
　宋單父能種藝術凡牡丹變易千種紅白間色上皇¶
<pb:KR2k0050_WYG_044-37a>¶
　召至驪山植花萬本色様各不同(龍城/録)今丹延山中¶
　皆有但花有黄紫紅白數色此當是山牡丹其莖梗¶
　枯燥黒白色(圖經/本草)丹延以西褒斜道中最多與荆棘¶
　無異(歐陽/花譜)唐開元中天下太平牡丹始盛于長安(廣/羣)¶
　(芳/譜)寶雞縣北二里蟠龍山有故相國少傅党公崇雅¶
　别業公好蒔花竹一日有樵人獻牡丹一枝色如墨¶
　四邊作金線界道云得之棧中令人踪跡之不復見¶
　矣(隴蜀/餘聞)牡丹色名錯出約百餘種(咸寧/縣志)鳯翔廨舍内¶
<pb:KR2k0050_WYG_044-37b>¶
　有牡丹一叢四十餘枝枝大如斗是東坡以斗酒易¶
　之者在蓮池亭之北蘇子由有岐下詩二十一韵(鳳/翔)¶
　(縣/志)宋歐陽修花譜延安紅丹州紅皆謂産之傑然者¶
　自丹延以西尤多土人刈以為薪(延安/府志)在白姑寺者¶
　竟成樹(安塞/縣志)牡丹山多産牡丹開時紅紫滿山香聞¶
　數十里土人採以當薪又有牡丹坪在渚北村西北¶
　亦多牡丹(韓城縣/新志)¶
海棠　宋淳熈間秦中有雙株海棠其髙數丈翛然在¶
<pb:KR2k0050_WYG_044-38a>¶
　衆花之上與江淮所産絶不𩔖(閱耕/餘録)海棠秦中者為¶
　次其株翛然如出塵髙步俯視衆芳有超羣絶𩔖之¶
　勢(徐積海/棠花序)千葉者佳子為秋實(咸寧/縣志)垂絲海棠山中¶
　最多人不知植貼梗海棠俗呼茶花(山陽/縣志)¶
玉蘂　上都安業坊唐昌觀舊有玉蘂花甚繁每發若¶
　瑶林瓊樹(劇談/録)唐昌觀玉蘂花長安惟有一株或詠¶
　之曰一樹瓏鬆玉刻成則其葩蘂形似畧可想矣春¶
　花盛時傾城來賞至謂有仙女降焉元白皆賦詩以¶
<pb:KR2k0050_WYG_044-38b>¶
　實其事曽端白曰韋應物帖云京師重玉蘂花(雍/録)¶
山礬　一名海桐樹婆娑可觀花碎白而香(學圃/餘疏)大者¶
　髙丈許葉似梔子光澤堅强畧有齒凌冬不凋三月¶
　開花繁白如雪六出黄蕋甚芬香結子大如椒青黒¶
　色熟黄可食曽端伯以七里香為玉蘃花未知的否¶
　(本草/綱目)一名芸香一名七里香(興安/州志)¶
木蘭　欃檀木蘭(上林/賦)上宴諸王于木蘭殿時木蘭花¶
　發皇情不悅妃醉中舞霓裳羽衣一曲天顔大悅(太/真)¶
<pb:KR2k0050_WYG_044-39a>¶
　(外/傳)長安敦化坊百姓家太和中有木蘭一樹花色深¶
　紅(太平/廣記)¶
辛夷　王維别墅在輞川有辛夷塢(唐書文/藝傳)列辛雉于¶
　林薄(甘泉/賦)生漢中魏興梁州川谷樹髙丈餘(名醫/别録)一¶
　名辛雉一名木筆花開初出枝頭苞長半寸而尖銳¶
　儼如筆頭(廣羣/芳譜)¶
玉蘭　唐昌的的春猶淺漢掌亭亭露欲溥(張茂吳/玉蘭詩)花¶
　九瓣色白微碧香味似蘭故名(廣羣/芳譜)花則多玉蘭(華/州)¶
<pb:KR2k0050_WYG_044-39b>¶
　(志/)¶
繡毬　春月開花五瓣百花成朶團圞如毬(廣羣芳譜/○按藍田)¶
　(諸縣志/俱有之)¶
紫荆　京兆田真兄弟三人共議分財堂前一株紫荆¶
　樹共議欲破其樹即枯死狀如火燃真大驚因不復¶
　解樹應聲榮茂(齊諧/記)有紫荆白荆二種(鄠縣/志)紫荆之¶
　花清烈而美(渭南/縣志)崖嶺甚廣三四月過之芬香撲人¶
　(安塞/縣志)¶
<pb:KR2k0050_WYG_044-40a>¶
紫薇　開元元年改中書省曰紫薇省(唐書百/官志)一名百¶
　日紅四五月始花一枝數穎一穎數花每微風至妖¶
　嬌顫動舞燕驚鴻未足為喻唐時省中多植此花(廣/羣)¶
　(芳/譜)花多紫薇(華州/志)¶
梔子　鮮支黄櫟(上林/賦)司馬彪曰鮮支支子也(上林/賦註)海¶
　梔髙不盈尺香氣襲人(洋縣/志)薝蔔花　刀六出刻房¶
　七道花香異常即西域之種也一作瞻博花(沔縣/志)¶
杜鵑　商山秦嶺愁殺人山石榴花紅夾路(長慶/集)王建¶
<pb:KR2k0050_WYG_044-40b>¶
　宫詞云敕賜一窠紅躑躅謝恩未了奏花開其重如¶
　此(容齋/隨筆)杜鵑一名紅躑躅一名山石榴(廣羣/芳譜)¶
木槿　山中習静觀朝槿(王維輞/川荘詩)¶
夜合　葉似皂莢及槐極細五月花發紅白色上有絲¶
　茸秋實作莢子極薄細西京第宅山池間亦有種者¶
　名合昏(唐本/草)¶
木芙蓉　張揖曰華皮可以為索(上林/賦註)相如賦謂之華¶
　木叢生髙丈許葉大如桐冬凋夏茂秋半著花𩔖牡¶
<pb:KR2k0050_WYG_044-41a>¶
　丹芍藥有紅白黄千葉者山人取其皮為索(本草/綱目)¶
巖桂　桂椒木蘭(上林/賦)上林苑□桂十株(西京/雜記)昭帝元¶
　鳳二年於琳池之南起桂臺以望逺氣東引太液之¶
　水有一連理桂樹上枝跨于渠水下枝隔岸而南生¶
　與上枝同一株(拾遺/記)桂有硃砂桂金釵桂黄桂白桂¶
　(南鄭/縣志)黄白二色秋未中而花争吐(沔縣/志)¶
山茶　深冬開花紅瓣黄蕋周憲王云嫩葉亦可蒸晒¶
　作飲(本草/綱目)以葉𩔖茶經冬不凋故得茶名(廣羣/芳譜)實為¶
<pb:KR2k0050_WYG_044-41b>¶
　花木瓜(咸寧/縣志)¶
蠟梅　上林苑有蠟梅隆冬而花(西京/雜記)元稹為翰林承¶
　㫖朝退行至廊下初日映九英隙光射稹有氣勃然¶
　百僚望之曰豈腸胃文章映日可見耶(纂/要)蠟梅雖盛¶
　開常半含名磬口梅次曰荷花又次曰九英(廣羣/芳譜)色¶
　黄似蠟香清(山陽/縣志)¶
瑞香　冬春之交開花成簇長三四分如丁香狀共數¶
　種(廣羣/芳譜)有黄紫白三色(本草/綱目)興安州出(興安/州志)¶
<pb:KR2k0050_WYG_044-42a>¶
迎春　方莖厚葉葉面青背淡對節生正月初開小花¶
　狀如瑞香黄色不結實(本草/綱目)一名金腰帶人家園圃¶
　多種之(廣羣芳譜俱按西/安府縣志  有之)¶
丁香　雞舌香即今丁香是也三省故事郎官日含雞¶
　舌香欲其奏事登答其氣芬芳(夢溪/筆談)丁香有雌雄雄¶
　為丁香雌為雞舌香(本草/綱目)為種不一花大者曰荆(咸/寧)¶
　(縣/志)¶
靈雀　春初開黄花甚可愛儼狀飛雀(遵生/八牋)藍田有之¶
<pb:KR2k0050_WYG_044-42b>¶
　(藍田/縣志)¶
茉莉　弱莖繁枝花皆暮開其香清婉柔淑(廣羣/芳譜)葭州¶
　出(葭州/志)¶
瓊花　元遺山續夷堅志云鄠縣南十里炭谷入谷五¶
　里有瓊花樹大四人始合抱逢閏即花以初伏開末¶
　伏乃盡花白如玉中有玉蝴蝶一髙出花上花落不¶
　著地乘空而起(香祖/筆記)¶
紫藤　藤皮著樹從心重重有皮四月生紫花可愛長¶
<pb:KR2k0050_WYG_044-43a>¶
　安人亦種飾庭池(本草/拾遺)花多藤花(華州/志)¶
南藤　不見髙人王右丞藍田丘壑蔓寒藤(杜工/部集)南藤¶
　即丁公藤生南山山谷(圖經/本草)細藤圓膩紫緑色一節¶
　一葉葉深緑色似杏葉而微短厚四時不凋(本草/綱目)¶
龍藤　山蓀亭有龍藤十二樹夭矯多節節皆凹枝榦¶
　皆空相傳為陳希夷所植(說鈴亭按華嶽焦/山蓀  在華山)¶
木香　惟紫心白花者為最香馥清逺髙架萬條望若¶
　香雪(廣羣芳譜之按/洋縣志有)¶
<pb:KR2k0050_WYG_044-43b>¶
通脫木　葉似蓖麻其莖空中心有白瓤輕白可愛女¶
　人取以飾物俗名通草(本草/合遺)蔓生山中莖大者圍數¶
　寸(本草/綱目)山陽有之(馬/志)¶
天油箸　叢生可取為箸(安塞/縣志)¶
瓔珞藤　終南山出軟碧可愛葉甚小有子纍纍然纒¶
　固其上有似瓔珞(纂/要)¶
竹　如竹苞矣(詩經/小雅)英山禺水出焉其陽多箭䉋　又¶
　西竹山竹水出焉北流注于渭其陽多竹箭　又西¶
<pb:KR2k0050_WYG_044-44a>¶
　羭次之山漆水出焉其下多竹箭　嶓冢之山囂水¶
　出焉上多桃枝鈎端(西山/經)今漢中郡出䉋竹厚理而¶
　長節根深　箭篠也　鈎端桃枝屬(郭/註)渭川千畝竹¶
　其人與千戸侯等(史記貨/殖傳)褒斜材木竹箭之饒擬于¶
　巴蜀(河渠/書)漢水重安而宜竹(淮南/子)秦地有鄠杜竹林¶
　(漢書地/理志)篠簜敷衍編町成篁(西京/賦)林茂有鄠之竹(西/征)¶
　(賦/)嶓冢美竹厥號桃枝簟以安寢杖以扶危(郭璞桃/枝賛)¶
　竇將軍有青竹田(三輔/故事)蔣詡舍種竹下開三徑(三輔/決録)¶
<pb:KR2k0050_WYG_044-44b>¶
　太液池岸有竹數叢牙筍未嘗相離帝與諸王步於¶
　竹間謂諸王曰人世父子兄弟尚有離心覩此可以¶
　為鑑因呼為義竹(開元天/寶遺事)輞川有竹里館(唐書文/藝傳)篔¶
　簹谷在洋州産竹故詩云漢川修竹賤如蓬(東坡/集註)丹¶
　青竹黄碧丹相間出熊耳山(竹/譜)竹出咸寧藍田鄠縣¶
　盩厔渭南(圖書/編)平利縣化龍山有苦竹其竹米可充¶
　食歉嵗民多資之(賈/志)鳯尾竹中篴杖甜竹即義竹桓¶
　竹出南山小者曰松花竹中織器用墨竹色淡者曰¶
<pb:KR2k0050_WYG_044-45a>¶
　紫竹(咸寧/縣志)輞川北垞有金絲竹數叢即竹里館也(藍/田)¶
　(縣/志)周穆王逰元池(在盩/厔縣)植竹竹皆成斑其大如椽其¶
　宻如簀(盩厔/縣志)竹有斑竹䈽竹紫竹木竹觀音竹繡毬¶
　竹松花竹鳳尾竹洋州雙竹一榦兩枝(漢中/府志)産毛竹¶
　(鎮安/縣志)産箬竹茨竹苦竹(洵陽/縣志)¶
丹青樹　終南山有樹直上百尺無枝上結叢條如車¶
　葢葉一青一赤望之斑駮如錦繡長安謂之丹青樹¶
　亦云華葢樹亦生熊耳山(西京/雜記)¶
<pb:KR2k0050_WYG_044-45b>¶
千年長生樹　上林苑有十株(西京/雜記)¶
萬年長生樹　上林苑有十株(西京/雜記)¶
七葉樹　杜佑城南樊川有桂林亭其地有七葉樹每¶
　朶七葉因以為名羅隱詩所謂夏窻七葉連簷暗是¶
　也(張禮逰/城南記)¶
模木　生周公冢上其葉春青夏赤秋白冬黒以色得¶
　其正也(淮南王/草木譜)¶
净土樹　在鄠縣南三月開花如桃花八月結實狀如¶
<pb:KR2k0050_WYG_044-46a>¶
　小粟殻中皆黄土俗傳鳩摩羅什憩此覆其履土中¶
　所生(明一/統志)¶
大空　秦隴人名獨空葉似楮小圓厚根皮赤色(唐本/草)¶
琵琶　駱谷生花明艷似杜鵑花樵者識之曰早花殺¶
　人(李紳集注似按本草綱/目云此花  羊躑躅)¶
文莖　小華山西八十里符禺之山其上有木名曰文¶
　莖其實如棗可以已聾(西山/經)¶
盼　竹山西百二十里曰浮山多盼木枳葉而無傷木¶
<pb:KR2k0050_WYG_044-46b>¶
　蟲居之(西山/經)¶
不灰木　太平寰宇記云俗多為鋌子燒之成炭而不¶
　灰其葉如蒲草今人束以為燎謂之萬年火把(楊慎/丹鉛)¶
　(録雖按今南山深谷中間有之入/油  數十燒不灰惟見水則易壞)¶
不凋木　生太白山巖谷樹髙二三尺葉似槐莖赤色¶
　有毛如棠梨四時不凋(本草/拾遺)¶
無憂樹　華山希夷洞側有樹四株名無憂樹(隴蜀/餘聞)在¶
　西嶽玉泉院西域種(香祖/筆記)¶
<pb:KR2k0050_WYG_044-47a>¶
橪支木　枇杷橪柿(上林/賦)郭璞曰橪橪支木也(上林/賦註)¶
貝多　貝多出自摩伽陀國長六七丈經冬不凋貝多¶
　是梵語漢飜為葉樹名(酉陽/雜爼)延長有之(延長/縣志)¶
　禽屬¶
鳯凰　鳯凰于飛&KR1962;&KR1962;其羽　鳯凰鳴矣于彼髙岡(詩/經)¶
　(大/雅)雄曰鳯雌曰凰其雛為鸑鷟非梧桐不棲非竹實¶
　不食非醴泉不飲(陸/疏)文王時鳴於岐山(論語/朱註)周之興¶
　也鸑鷟鳴于岐山(周/語)鳯凰降集京師羣鳥從以萬數¶
<pb:KR2k0050_WYG_044-47b>¶
　(漢書宣/帝本紀)五鳯三年鳯集長樂宫東闕樹上　神爵二¶
　年鳯凰集祋祤縣(三輔/黄圖)¶
鷫鸘　西方之鳯名鷫鸘(禽/經)長脛緑色其形似雁(西京/賦註)¶
焦明　似鳯西方之鳥也宋衷曰水鳥也(上林/賦註)¶
鶴　鶴鳴于九臯(詩經/小雅)大如鵝長脚青翼髙三尺喙長¶
　四寸餘多純白亦有蒼色者今人謂之赤頰常夜半¶
　鳴(陸/疏)鶴間有之(臨潼/縣志)有灰鶴(延安/府志)¶
鸛　鸛鳴于垤(詩經/豳風)鸛水鳥也將陰雨則鳴(鄭/箋)似鴻而¶
<pb:KR2k0050_WYG_044-48a>¶
　大長頸赤喙白身黒尾翅樹上作巢大如車輪卵如¶
　三升杯(陸/疏)¶
鶬鷄　爾雅曰鶬麋鴰也(西都/賦註)一名鶬鴰一名麋鴰一¶
　名鴰鹿按羅願云鶬麋其色蒼如麋也鴰鹿其聲也¶
　闗西呼曰鴰鹿(本草/綱目)¶
鶖　有鶖在梁(詩經/小雅)水鳥也一名扶老(玉/篇)狀如鶴而大¶
　青蒼色其嗉下有胡袋如鵜鶘狀好啖魚蛇及鳥鶵¶
　(本草/綱目)鶖即秃鶖(山陽/縣志)¶
<pb:KR2k0050_WYG_044-48b>¶
鵜鶘　鵜水鳥形如鶚而極大喙長尺餘直而廣口中¶
　正赤頷下胡大如數升囊(詩經/陸疏)好羣飛沉水食魚故¶
　名洿澤俗呼之淘河(爾雅/郭註)太液池邊多平沙沙中鵜¶
　鶘動輒成羣(西京/雜記)¶
鴻　鴻飛遵渚(詩經/豳風)鴻鵠羽毛光澤純白似鶴而大長¶
　頸肉美如雁又有小鴻大小如鳧色亦白今人直謂¶
　鴻也(陸/疏)毛萇詩傳曰大曰鴻(西都/賦註)¶
雁　鴻雁于飛(詩經/小雅)大曰鴻小曰雁(毛/傳)自闗而西謂之¶
<pb:KR2k0050_WYG_044-49a>¶
　&KR1391;鵝(方/言)秦穆公得百里奚公孫支歸取雁以賀(說/文)鴐¶
　鵝野鵝(西京賦註鴐按方言&KR1391;字玉/篇音加與  同則鴐即&KR1391;也)¶
鵠　說文曰鵠黄鵠也(西都/賦註)始元元年黄鵠下太液池¶
　上為歌曰黄鵠飛兮下建章(西京/雜記)似鸛而小毛畧紅¶
　巢於木(商州/志)¶
鳧　鳧鷖在涇(詩經/大雅)郭璞曰似鴨而小長尾背上有文¶
　陸璣云青色卑脚短喙水鳥之謹愿者也(陸/疏)野鴨也¶
　(咸陽/縣志)¶
<pb:KR2k0050_WYG_044-49b>¶
鴛鴦　鴛鴦于飛(詩經/小雅)鴛鴦雄雌不相離故謂之匹鳥¶
　(崔豹古/今註)一名黄鴨其質杏黄色有文采紅頭翠鬛黒¶
　翅黒尾紅掌其交不再(本草/綱目)性有定偶(咸陽/縣志)黄鴨野¶
　鴛鴦也(延綏/鎮志)羽有黄鴨(米脂/縣志)¶
鵁鶄　睛交而孕(禽/經)郭璞曰似鳧而脚髙有毛冠辟火¶
　災(上林/賦註)太液池邊多鵁鶄(西京/雜記)¶
旋目　司馬彪曰旋目鳥名也(上林/賦註)大如鷺而短尾紅¶
　白色深目目旁毛皆長而旋上林賦云鵁鶄旋目是¶
<pb:KR2k0050_WYG_044-50a>¶
　矣(本草/綱目)¶
方目　一名鴋一名澤虞俗名䕶田鳥西人謂之蝦蟇¶
　䕶水鳥常在田澤中形似鷗鷺蒼黒色頭有白肉冠¶
　赤足見人輒鳴喚不去(本草/綱目)¶
鷺鷥　振鷺于飛于彼西雝(詩經/周頌)爾雅曰鷺舂鋤(西都/賦註)¶
　鷺鷥膚施縣出(馬/志)生沙堤水洲色白(咸陽/縣志)頭雪白絲¶
　冠(山陽/縣志)¶
鷗　鳧鷖在涇(詩經/大雅)倉頡解詁云鷖鷗也一名水鴞(孔/疏)¶
<pb:KR2k0050_WYG_044-50b>¶
　悠悠水上人以比忘世君子(咸陽/縣志)¶
鸀玉　晉灼曰屬玉水鳥似鵁鶄(漢書宣/帝紀註)天子登屬玉¶
　之館(西都/賦)鴐鵞鸀玉(上林/賦)屬玉似鴨而大長頸赤目¶
　紫紺色(三輔/黄圖)¶
鸕鷀　盧鸕鷀也(上林/賦註)似鶂而小色黒亦如鴉而長喙¶
　善没水取魚日集洲渚夜巢林木(本草/綱目)形似鶴灰色¶
　(咸陽/縣志)¶
翠鳥　符禺之水北流注渭其鳥多鴖其狀如翠而赤¶
<pb:KR2k0050_WYG_044-51a>¶
　喙可以禦火(西山/經)翠似燕而紺色畜之辟火災(郭/註)畧¶
　陽縣出翡翠(舊/志)羽多翠鳥(華州/志)¶
鶺鴒　脊令在原(詩經/小雅)大如鷃雀長脚長尾尖喙背上¶
　青灰色腹下白頸下黒如連錢故杜陽人謂之連錢¶
　(陸/疏)脊令雝渠水鳥也(朱子/集傳)松果之山濩水出焉有鳥¶
　其名曰䳋渠其狀如山雞黒身赤足可以已𦢊(西山/經)¶
　即鷛渠古音畧云水鳥也(吳任/臣注)庸渠似鳧灰色而雞¶
　脚一名章渠(上林/賦註)唐明皇時有脊令數十飛集麟德¶
<pb:KR2k0050_WYG_044-51b>¶
　殿廷木翔棲浹日魏光乘作頌以為天子友悌之祥¶
　(爾雅/翼)脊令一名雪姑(米脂/縣志)¶
雉　雉之朝雊(詩經/小雅)盂山鳥多白雉白翟(西山/經)漢書鴻¶
　嘉二年雉飛集承明殿屋(三輔/黄圖)隴州産雉尾(寰宇/記)雉¶
　供祀典(咸寧/縣志)山雉多(山陽/縣志)羽多雉(華州/志)¶
鷮雉　有集維鷮(詩經/小雅)微小于翟走而且鳴其尾長肉¶
　甚美(朱子/集傳)鷮雉俗呼化雞形如鷴土色白黒斑尾長¶
　六七尺夜栖必擇大樹尾倚木直𥪡(山陽/縣志)¶
<pb:KR2k0050_WYG_044-52a>¶
鷩雉　小華之山鳥多赤鷩可以禦火　嶓冢之山鳥¶
　多赤鷩(西山/經)赤鷩山雞之屬胸腹洞赤冠金背黄頭¶
　緑尾中有赤毛彩鮮明(郭/註)促鵔鸃(上林/賦)羽儀五彩望¶
　之繽紛間于山中羅致之然性不受擾置籠中輒自¶
　㫁尾(沔縣/志)西鄉縣出錦雞(舊/志)錦雞一名鷩雉一名鵔¶
　鸃五色不與他鳥同赤如硃砂緑似銅緑黄如金白¶
　如粉黒似漆但不能生捕必捕雛以養之(山陽/縣志)¶
吐綬雞　羽色多黒雜以黄白圓㸃如真珠斑頂有嗉¶
<pb:KR2k0050_WYG_044-52b>¶
　囊内藏肉綬常時不見每春夏清明則向日擺之頂¶
　上先出兩翠角二寸許乃徐舒頷下綬長濶近尺紅¶
　碧相間彩色煥爛踰時悉斂不見或剖而視之一無¶
　所覩(本草/綱目)鳳翔有之(鳳翔/府志)¶
鶡鷄　鶡雀飛集丞相府(漢書黄/覇傳)張揖曰鶡似雉鬭死¶
　不却(上林/賦註)似雉而大黄黒色首有毛角如冠(本草/綱目)¶
白鷴　嶓冢之山鳥多白翰(西山/經)白翰白鵫也亦名鵫¶
　雉又曰白雉(郭/註)白鷴一名白□鷴□音之轉也白色¶
<pb:KR2k0050_WYG_044-53a>¶
　有黒文如漣漪(本草/綱目)通身雪白項下黒至胸背上如¶
　細墨筆畫紋細嘴紅腿形大于錦雞土人呼潮雞非¶
　也(山陽/縣志)¶
山雞　洋縣出(舊/志)𩔖班鳩紅嘴足而毛文小異可為窻¶
　禽也(延綏/縣志)山雞非吐綬鵔鸃也(澄城/縣志)¶
鷓鴣　太液池邊平沙上多鷓鴣(西京/雜記)性畏霜露早晚¶
　希出夜栖以木葉蔽身多對啼今俗謂其鳴曰行不¶
　得也哥哥(本草/綱目)漢中出(漢中/府志)¶
<pb:KR2k0050_WYG_044-53b>¶
竹雞　一名泥滑滑處處有之多居竹林比鷓鴣差小¶
　褐色多斑赤文其性好啼見其儔必鬭(本草/綱目)石泉有¶
　之(石泉/縣志)¶
鸂鶒　其形大於鴛鴦而色多紫亦好並逰謂之紫鴛¶
　鴦(本草/綱目)漢中有之(漢中/府志)¶
□　生水草中大如鳧鷖羽色微灰黒嘴尖如錐頸足¶
　俱長其翎堪中箭羽謂之□鴒□當作鵏(延綏/鎮志)¶
鶂　太液池邊多平沙沙上鴻鶂動輒成羣(西京/雜記)杜預¶
<pb:KR2k0050_WYG_044-54a>¶
　曰鶂水鳥也(上林/賦註)¶
青□　有名信天縁者終日凝立不易其處俟魚過取¶
　之即俗名青翰者也又名青□(本草綱目之按/商州志有)¶
箴䳄　張揖曰箴䳄似魚虎而蒼黒色(上林/賦註)¶
鶤雞　雞三尺曰鶤(爾/雅)似鶴黄色(上林/賦註)鶤雞黄白長項¶
　赤喙(西京/賦註)¶
提壺鳥　商州未是無人境一路山村有酒沽遷客由¶
　來長合醉不煩幽鳥道提壺(王禹偁聞/提壺鳥詩)¶
<pb:KR2k0050_WYG_044-54b>¶
雙雞　元和十五年奉令採雙雞五聫各重四觔(元稹/同州)¶
　(進雙/雞狀)唐元稹有進雙雞表今土人亦不復識(同州/志)¶
土角兒　慧鳥色如土而斑頭𥪡毛好食沙土拌榖秦¶
　中謂之土角兒能學諸鳥鳴與貓犬聲形小聲弱不¶
　能逺聞(來陽伯/詩集)¶
阿濫堆　驪山多飛禽名阿濫堆明皇御玉笛采其聲¶
　為曲子名當時左右皆傳唱之(唐尉遲偓/中朝故事)紅樹蕭蕭¶
　閣半開玉皇曽幸此宫來至今風俗驪山下村笛猶¶
<pb:KR2k0050_WYG_044-55a>¶
　吹阿濫堆(張祜/詩)¶
水鴉兒　闗内水鴉兒旱乾累月氣如焚柴忽樹頭睨¶
　睆數聲則滂沱立至故獲此名(觚賸毛按闗中有一/種鳥  黒形似鴝鵒)¶
　(名水/鴉兒)¶
紅鶴　色紅禽經所謂朱鷺是也(圖經/本草)出膚施縣(馬/志)¶
伯勞　七月鳴鵙(詩經/豳風)鵙伯勞也(毛/傳)伯勞純黒色形小¶
　于鳩好擊搏羣鳥皆怕夏至一陰生則五更鳴七月¶
　鳴不已大寒將至也不久去矣一名博勞左氏作伯¶
<pb:KR2k0050_WYG_044-55b>¶
　趙商山名硯瓦蟲(山陽/縣志)¶
鸜鵒　身首俱黒兩翼下各有白㸃頭上有幘亦有無¶
　幘者(本草/綱目)俗名八哥翦舌尖能效人言(洵陽/縣志)¶
鸚鵡　數歴之山鳥多鸚䳇(西山/經)建隆二年隴州進黄¶
　鸚鵡(宋史太/祖本紀)郭浩以秦鳳提刑獄按邊至隴口見一¶
　紅一白鸚鵡鳴於樹間問上皇安否浩詰其因葢隴¶
　州嵗貢此鳥徽宗置之安妃閣教以詩文及宣和末¶
　使人發還本土二鳥猶感恩不忘(建炎/筆談)正大六年隴¶
<pb:KR2k0050_WYG_044-56a>¶
　州防禦使舒穆嚕棟爾進黄鸚鵡(金史哀/宗本紀)師曠謂之乾¶
　臯李昉呼為隴客有緑鸚鵡出隴蜀丹咮鈎吻長尾¶
　赤足金睛深目舌如嬰兒(本草/綱目)出隴州能言鳥(明一/統志)¶
百舌　一名反舌狀如鴝鵒而小灰黒色微有斑㸃喙¶
　亦尖黒行則頭俯春後鳴囀不已夏至後則無聲(本/草)¶
　(綱/目)興安有之(興安/州志)¶
黄鸝　黄鳥于飛(詩經/周南)交交黄鳥(秦/風)有鳴倉庚(豳/風)黄鳥¶
　黄鸝留也或謂之黄栗留一名倉庚一名商庚一名¶
<pb:KR2k0050_WYG_044-56b>¶
　鵹黄一名楚雀闗西謂之黄鳥當葚熟時來往桑間¶
　(陸/疏)自闗而西謂之鸝黄或謂之黄鳥(方/言)明皇每於禁¶
　院中見黄鶯常呼之為金衣公子(開元天/寳遺事)黄鸝闗中¶
　謂之楚雀(趙德麟/侯鯖録)¶
斑鳩　翩翩者鵻　宛彼鳴鳩(詩經/小雅)鵻春秋云祝鳩郭¶
　璞曰今鵓鳩也(孔/疏)鳴鳩斑鳩也(草木/疏)鷱其&KR1891;鳩謂之¶
　鸊鷱自闗而西秦漢之間謂之鵴鳩其大者謂之鳻¶
　鳩其小者謂之□鳩或謂之䳫鳩或謂之䳕鳩或謂¶
<pb:KR2k0050_WYG_044-57a>¶
　之鶻鳩(方/言)小而無斑者鵻(本草/綱目)有斑鳩秋鳩二種(咸/寧)¶
　(縣/志)¶
鳲鳩　維鳩居之(詩經/召南)鳩鳲鳩鴶鵴也(毛/傳)鳲鳩有均一¶
　之德飼其子旦從上而下莫從下而上均平如一(陸/疏)¶
　今之布榖也(朱子/集傳)南山鳥多尸鳩(西山/經)尸鳩自闗而¶
　西謂之服鶝或謂之□鶝(方/言)按爾雅鳲鳩即布榖非¶
　戴勝也(郭/註)布榖一名郭公鳥(山陽/縣志)¶
雎鳩　闗闗雎鳩(詩經/周南)睢鳩王睢也鳥摰而有别(毛/傳)大¶
<pb:KR2k0050_WYG_044-57b>¶
　小如鴟深目目上骨露出(陸/疏)水鳥狀𩔖鳧鷖(朱子/集傳)¶
鵓鴿　唐明皇呼為飛奴(韻/㑹)鴿之毛色於禽中品第最¶
　多(本草/衍義)色名不一(咸寧/縣志)有家野二種(延綏/鎮志)¶
鵽鳩　唐書云髙宗時突厥犯塞有鳴鵽羣飛入塞邊¶
　人驚曰此鳥一名突厥雀南飛則突厥必入㓂張華¶
　云鵽生闗西飛則雌前雄後隨其行止(本草/綱目)¶
慈烏　華州華陰郡土貢烏(唐書地/理志)栁仲郢毎遷官羣¶
　烏大集于昇平里第庭樹㦸架皆滿凢五日而散家¶
<pb:KR2k0050_WYG_044-58a>¶
　人以為候(舊唐書栁/公綽傳)純黒小嘴者反哺者慈烏(本草/綱目)¶
　烏鴉反哺得仁孝之端人謂之慈烏(咸陽/縣志)純黒色為¶
　烏(山陽/縣志)反哺者為烏(葭州/志)¶
烏鴉　弁彼鸒斯歸飛提提(詩經/小雅)小而腹下白不反哺¶
　者謂之鴉烏(爾/雅)鴉楚烏也一名鸒秦謂之雅(說/文)大嘴¶
　腹白不反哺者鴉烏(本草/綱目)頸白而小不能反哺(咸陽/縣志)¶
　白項為鴉(山陽/縣志)小而腹白不反哺者為鴉(葭州/志)¶
山烏　似鴉烏而小赤嘴穴居者山烏也一名鷁生西¶
<pb:KR2k0050_WYG_044-58b>¶
　方(本草/綱目)烏有赤嘴穴乳者(咸寧/縣志)鴉有白項赤嘴二種¶
　(延綏/鎮志)¶
乾鵲　維鵲有巢(詩經/周南)鵲之作巢冬至架之至春乃成¶
　(鄭/箋)鵲善為巢其巢最為完固(朱子/集傳)孝武坐未央前殿¶
　東方朔執㦸階旁屈指獨語上見朔呼問之曰殿後¶
　栢樹上有鵲立枯枝東向而鳴使視之果然(漢書東/方朔傳)¶
　其翼左覆右為雄右覆左為雌人謂之喜鵲(咸陽/縣志)鳥¶
　多鵲(山陽/縣志)¶
<pb:KR2k0050_WYG_044-59a>¶
山鵲　鷽山鵲(爾/雅)似鵲而有文彩(郭/註)似鵲而尾長(洵陽/縣志)¶
　紅嘴脚灰青色長尾有白尖稍(山陽/縣志)¶
子規　一名杜宇一名杜鵑一名周燕狀如雀鷂而色¶
　惨黒赤口有小冠春暮鳴夜啼達旦鳴必向北至夏¶
　尤甚田家候之以興農事(本草綱目蒲按今漢中郡/志及興安  城諸志俱有)¶
　(之/)¶
燕　一名乙鳥一名天女别録曰有紫胸輕小者是越¶
　燕有斑黒而聲大者是胡燕(本草/綱目)燕有大小二種(咸/寧)¶
<pb:KR2k0050_WYG_044-59b>¶
　(縣/志)燕子山以𤣥鳥冬蟄此又名燕子龕(商州/志)羽多燕¶
　(華州志名按延綏岐山葭州/諸志有  沙燕者即胡燕)¶
瓦雀　以色名麻雀以常在階除名賔雀以居檐中名¶
　瓦雀(山陽/縣志)¶
黄雀　莊辛曰黄雀俯啄百粒(西京/賦註)小於瓦雀色黄(山/陽)¶
　(縣/志)¶
靈雀　細軀翼拖黄金有花同名色芸黄每夏月花開¶
　鳥輒引族至嚶鳴可聽(沔縣/志)¶
<pb:KR2k0050_WYG_044-60a>¶
蒿雀　似雀責黒色在蒿中(本草/拾遺)能逐更夜啼(延綏/鎮志)¶
鶉　大如雞雛頭細而無尾毛夜則羣飛晝則草伏人¶
　取之畜令鬭摶(本草/綱目)人養之鬭(山陽/縣志)¶
䳺　一名鴽鄭𤣥註禮記以鷃為鴽(本草/拾遺)與鶉相似無¶
　斑者為鵪(本草/綱目)亦作鵪大于鶉鳴聲如牛故名牛鵪¶
　(山陽/縣志)¶
白頭翁　漢中有之(漢中/府志)¶
蠟嘴　交交桑扈(詩經/小雅)俗呼青雀嘴曲食肉喜盜脂膏¶
<pb:KR2k0050_WYG_044-60b>¶
　食之(孔/疏)鄭註云此鳥今謂之蠟嘴性甚慧(陸疏/廣要)養之¶
　易馴嘴如黄蠟(山陽/縣志)¶
練雀　禹錫曰似鴝鵒而小黒褐色時珍曰其尾長白¶
　毛如練帶今俗呼為拖白練(本草/綱目)咸寧有之(咸寧縣/志  按)¶
　(臨潼志鳥有名托白/者托即拖音之訛也)¶
畫眉　好音怡人眉白長如畫山人不知養(山陽縣志/  按漢中)¶
　(志南鄭志/俱有之)¶
鴇　鴇有豹文故名獨豹(爾雅/翼)鴇似雁無後趾毛有豹¶
<pb:KR2k0050_WYG_044-61a>¶
　文(上林/賦註)一名花豹陸佃曰鴇性淫而無定匹(延綏/鎮志)¶
半翅　一名半癡大如鶉見人鳴喚不去故有癡目(延/綏)¶
　(鎮/志)¶
啄木　此鳥鑿裂樹木取蠧食故名博物志云能以嘴¶
　畫字令蟲自出(本草/綱目)有二種(山陽縣志志按延安郡/志延綏鎮  商州華州)¶
　(志俱/有之)¶
鷦鷯　鴟鴞鴟鴞(詩經/豳風)肇允彼桃蟲(周/頌)桃蟲今鷦鷯是¶
　也微小于黄雀其雛化而為鵰故俗語鷦鷯生鵰(陸/疏)¶
<pb:KR2k0050_WYG_044-61b>¶
　鴟鴞一名鸋鴂闗西謂之桑飛(孔/疏)桑飛自闗而西或¶
　謂之懱爵(方/言)桑飛即鷦鷯也又名鷦鸎懱爵言懱截¶
　也(郭註為按鴟鴞孔疏以為桑飛朱/傳以  鵂鶹二說不同今俱存之)¶
相思鳥　(按今長安咸寧皆有之小而灰色置雌雄各/一於籠中或放其一雄鳴則雌歸雌鳴則雄)¶
　(歸俱放則/皆飛去)¶
鶡鴠　鷱鴠自闗而西秦隴之内謂之鶡鴠(方/言)鳥似雞¶
　五色冬無毛赤倮晝夜鳴(鄭/註)一名寒號蟲夜鳴求旦¶
　之鳥也冬月毛脫惟翅尖有硬羽千里之逺求食一¶
<pb:KR2k0050_WYG_044-62a>¶
　處抛糞(山陽/縣志)¶
鷹　鴥彼飛隼(詩經/小雅)隼鷂屬也或謂之雀鷹春化為布¶
　榖者是也(陸/疏)茂陵少年李亨以鷹鷂逐雉兎皆為之¶
　佳名鷹則有青翅黄眸青㝠金距之屬鷂則有從風¶
　鷂孤飛鷂(西京/雜記)華州華陰郡貢鷂(唐書地/理志)爾雅翼云¶
　在北為鷹在南為鷂一云大為鷹小為鷂(本草/綱目)羽多¶
　鷹鷂(華州/志)¶
鸇　鴥彼晨風(詩經/秦風)晨風鸇也(毛/傳)似鷂青黄色燕含勾¶
<pb:KR2k0050_WYG_044-62b>¶
　喙向風揺翅乃因風飛急疾擊鳩鴿燕雀食之(陸/疏)¶
鵰　似鷹而大尾長翅短土黄色鷙悍多力盤旋空中¶
　無細不覩(本草/綱目)中部縣鵰窠窟去城十里鵰鸇孕卵¶
　其間至今多出鷙鳥(延安/府志)皂色而大羽翎可箭(山陽/縣志)¶
鶻　華州華陰郡土貢鶻(唐書地/理志)同州舊貢鶻華州採¶
　鶻于金氏陂(寰宇記南按陂/在今渭  縣)有鶻穴於長安薦福浮¶
　圖冬之夕取鳥之盈握者完而致之以燠其𤓰掌旦¶
　則執而上浮圖之跂焉者縱之其去茍東矣則是日¶
<pb:KR2k0050_WYG_044-63a>¶
　不東逐(栁宗元/鶻記)小於鴟而最猛捷(本草/綱目)鶻善擊鴿(咸/寧)¶
　(縣/志)¶
鳶　鳶飛戾天(詩經/大雅)鳶鴟之𩔖鳥之貪惡者也(鄭/箋)明皇¶
　數登勤政樓毎來鴟必集樓上號隨駕老鴟(因話/録)一¶
　名隼一名鷂一名鴟鶻生三子一為鴟鴟似鷹而稍¶
　小其尾如舵善髙翔專捉雞雀然不擊胎殺中有仁¶
　(本草/綱目)俗名餓老鴟(延綏/鎮志)¶
□　□鷂屬(玉/篇)多□雞(華州/志)¶
<pb:KR2k0050_WYG_044-63b>¶
鴞　自闗而西謂梟為流離(詩經/陸疏)鴞即梟也一名鵩(本/草)¶
　(拾/遺)訓狐闗西呼訓猴(天中/記)狀如母雞有斑文頭如鴝¶
　鵒目如貓目好食桑椹(本草/綱目)訓狐惡語也聲自呼其¶
　名兩目如猫大於鸜鵒(延綏/鎮志)鵩土人名釁猴昌黎作¶
　訓狐其首如猫又呼樹猫(山陽/縣志)¶
鴟鵂　說文謂之角鴟爾雅謂之怪鴟大如鴟鷹黄黒¶
　斑色頭目如猫有毛角兩耳晝伏夜出鳴則雌雄相¶
　喚聲如老人初若呼後若笑(本草/綱目)俗名鴟怪非茅䲭¶
<pb:KR2k0050_WYG_044-64a>¶
　也爾雅萑老鵵木兎也兎頭有角即此(延經/鎮志)¶
鵂鶹　鴟鴞鴟鴞(詩經/豳風)鴟鴞鵂鶹惡鳥攖鳥子而食者¶
　也(朱子/集傳)大如鴝鵒毛色如鷂頭目亦如猫鳴則後竅¶
　應之其聲連轉如云休留休留故名(本草/綱目)¶
鬼車鳥　出秦中春夏之交遇陰晦則飛鳴而過聲如¶
　刀車鳴愛入人家鑠人魂氣血滴之家必有凶咎(劉/恂)¶
　(嶺表/録)¶
鴆鳥　狀似孔雀五色雜斑黒頸赤喙(别録/陶註)出商州以¶
<pb:KR2k0050_WYG_044-64b>¶
　南其肉腥有毒(唐本/草)¶
肥遺　英山有鳥焉其狀如鶉黄身而赤喙其名曰肥¶
　遺食之已癘可以殺蟲(西山/經)¶
槖&KR1446;(音/肥)　羭次之山有鳥焉其狀如梟人面而一足曰¶
　槖&KR1446;冬見夏蟄服之不畏雷(西山/經)¶
當扈　上申之山鳥多當扈其狀如雉以其髯飛食之¶
　不眴目(西山/經)¶
浄池鳥　大太白池傍有浄池鳥如畫眉而小毛色花¶
<pb:KR2k0050_WYG_044-65a>¶
　紋可愛其聲嘹喨亦不避人人亦莫敢捕之池有片¶
　葉寸荑鳥必銜去故名(賈鉉太白/山禱雨記)¶
鵝　僖宗好鬬鵝數幸六王宅興慶池與諸王鬬鵝(天/中)¶
　(記/)長脰善鳴峩首似傲故曰鵞(說/文)同官無鵞以二羊¶
　易一鵞(耀州/志)¶
鴨　庶人執鶩(周禮/春官)家鴨曰鶩(曲禮/孔疏)郭璞曰鶩鴨屬也¶
　(上林/賦註)¶
雞　工商執雞(周禮/春官)雞人掌共雞牲辨其物大祭祀夜¶
<pb:KR2k0050_WYG_044-65b>¶
　嘑旦以嘂百官(周禮/雞人)雞雛闗西曰&KR1145;(方言/郭註)¶
鼯䑕　張揖曰蠝䑕也其狀如兎而䑕首以其髯飛郭¶
　璞曰蠝鼯䑕也飛且生一名飛生(上林/賦註)鼯狀如小狐¶
　肉翅飛且乳(西京/賦註)司馬君實侍其父知鳳翔府竹園¶
　中得如蝙蝠巨如大鴟莫有識者有自南山來者云¶
　此鼯䑕也一名飛生飛而生子每欲飛則縁樹至顛¶
　能下不能髙也(江隣幾/雜志)闗西山中皆有毛極宻俱向¶
　下飛不能至逺人捕取皮為煖帽(本草/衍義)其物飛而生¶
<pb:KR2k0050_WYG_044-66a>¶
　子難産者以皮覆之則易故又名催生(馬/志)褒城縣乾¶
　龍洞達華山洞約行三十里其中飛䑕如鳩(漢中/府志)¶
　獸屬¶
麟　麟之趾(詩經/周南)麕身牛尾馬足黄色圓蹄一角角端¶
　有肉音中鐘吕行中規矩行必擇地詳而後處不履¶
　生蟲不踐生草不羣居不侣行不入陷阱不罹羅網¶
　王者至仁則出(陸/疏)其獸則麒麟(上林/賦)武帝幸雍祀五¶
　畤獲白麟一角而五蹄(漢書終/軍傳)¶
<pb:KR2k0050_WYG_044-66b>¶
騶虞　吁嗟乎騶虞(詩經/召南)義獸也白虎黒文不食生物¶
　有至信之德則應之(毛/傳)建章宫後閤重櫟中(索隱重/櫟欄楯)¶
　(之下有重/欄處也)有物焉其狀似麋詔東方朔視之朔曰所¶
　謂騶牙者也其齒前後若一齊等無牙故謂之騶牙¶
　(禇先生/滑稽傳)史之說有得獸而莫知其名者東方朔識之¶
　曰此所謂騶牙者也則漢武時嘗有獸號騶牙者矣¶
　古者音聲之假借以牙為吾故朔所謂騶牙則詩所¶
　謂騶虞者爾(陸疏/廣要)屈商拘文王于羑里散宜生乃以¶
<pb:KR2k0050_WYG_044-67a>¶
　千金求天下之珍怪得騶虞以獻(淮南/子)白虎黒文西¶
　方之獸也(埤/雅)¶
虎　有貓有虎(詩經/大雅)盂山獸多白虎(西山/經)自闗而西謂¶
　之伯都(方/言)俗曰伯都事見虎說(郭/註)漢中有虎生角道¶
　家云虎千嵗則牙蛻而角生(述異記角按說文委虎/虎之有  者又爾雅云)¶
　(似虎而有/角曰虒)虎出南北山埤雅云虎知衝破又能畫地¶
　卜食此亦獸之靈者也(馬/志)¶
豹　赤豹黄羆(詩經/大雅)毛赤而文黒謂之赤豹毛白而文¶
<pb:KR2k0050_WYG_044-67b>¶
　黒謂之白豹(孔/疏)南山多猛豹(西山/經)豹似熊而小毛淺¶
　有光澤能食蛇食銅鐵(郭/註)陶谷子妻曰南山有𤣥豹¶
　霧雨七日不下食者何也欲以澤其衣毛成其文章¶
　也(列女/傳)穆王獵漆澤得𤣥豹(潜確/類書)沈氏筆談云秦人¶
　謂豹為程至今延州猶然(本草/綱目)文豹初生無文稍長¶
　隱南山霧雨中七日則文彩蔚然𤣥豹毛澤而色黒¶
　美于文豹逺甚出終南山中(馬/志)¶
貔　獻其貔皮(詩經/大雅)似虎或曰似熊一名執夷一名白¶
<pb:KR2k0050_WYG_044-68a>¶
　狐其子為豰(陸/疏)闗西謂之狸(方/言)郭璞曰貔執夷虎屬¶
　(上林/賦註)¶
熊　有熊有羆(詩經/大雅)嶓冢之山多熊(西山/經)張揖曰熊犬¶
　身人足黒色(上林/賦註)生雍州山谷(名醫/别録)洋州貢(寰宇/記)今¶
　雍洛山中有之形類大豕而性輕捷好攀援髙木見¶
　人自投于地冬蟄春乃出(本草/衍義)¶
羆　嶓冢之山多羆(西山/經)似熊而長頭髙脚猛憨多力¶
　能拔樹木闗西呼曰貑熊(爾/雅)羆有黄羆有赤羆大如¶
<pb:KR2k0050_WYG_044-68b>¶
　熊其脂如熊白而麤理不如熊白美也(詩經/孔疏)洋州貢¶
　(寰宇/記)¶
兕　殪此大兕(詩經/小雅)兕野牛也(朱子/集傳)嶓冢之山獸多犀¶
　兕(西山/經)¶
葱聾　符禺之水北流注渭其獸多葱聾其狀如羊而¶
　赤鬛(西山/經)案駢雅曰羊之異者一角謂之䍶䍶赤鬛¶
　謂之葱聾(吳任/臣注)¶
黄腰　豰似鼬而大腰以後黄一名黄腰食獮猴(上林/賦註)¶
<pb:KR2k0050_WYG_044-69a>¶
　似黄䑕而大(醴泉/志)¶
野豬　陜洛間甚多形如家豬但腹小脚長毛色褐作¶
　羣行(本草/衍義)野豬惟闗西者時或有黄似豬而大牙出¶
　口外如象其肉有至二三百斤者能與虎鬬啖蛇虺¶
　(本草/綱目)¶
毫彘　竹山有獸焉其狀如豚而白毛大如笄而黒端¶
　名曰毫彘(西山/經)狟豬也夾髀有粗豪長數尺能以脊¶
　上毫射物亦自為牝牡(郭/註)發民入南山捕熊羆豪豬¶
<pb:KR2k0050_WYG_044-69b>¶
　(長楊/賦)陜洛諸山中並有髦間有毫如箭能射人(圖經/本草)¶
　形如豬毛如笄行動有聲其項脊有鬃長六七寸能¶
　以之射人俗呼鸞猪(商州/志)渾身二寸長錐尖利尾長¶
　寸許鬃長五寸若笄能低頭拱項以射人中衣而止¶
　見虎則體縮而毛立行則如甲響(山陽/縣志)¶
昆駼　如馬跂蹄善登髙(西京/賦註)¶
獼猴　毋教猱升木(詩經/小雅)猱獼猴也(陸/疏)出南山性好動¶
　無休時善避箭善射者莫能中牧圉畜之則馬無疾¶
<pb:KR2k0050_WYG_044-70a>¶
　病(馬/志)出終南諸山唐昭宗時養一猴衣以俳優服謂¶
　之猴部頭朱温既簒引至坐側仍賜衣為俳猴忽號¶
　擲自裂其衣温叱令殺之(馬/志)¶
猿　猴長臂者為猨(詩經/陸疏)𤣥猿素雌(上林/賦)𤣥猿猿之雄¶
　者黒色也素雌猿之雌者素色也(索/隱)郭璞曰似獼猴¶
　而大長臂便㨗色黒(西都/賦註)商山隱士髙太素嘗居清¶
　心亭每至一時即有猿一枚詣亭前鞠躬而啼不易¶
　其候太素因目之為報時猿(開元天/寳遺事)出南山形如猴¶
<pb:KR2k0050_WYG_044-70b>¶
　面白性静而仁非若猴之&KR0997;而惡也(馬/志)鳳縣出黒猴¶
　(舊/志)¶
獑猢　猨之白腰者為獑胡(詩經/陸疏)張揖曰似獼猴頭上¶
　有髦腰以後黒(上林/賦註)獑猢猿𩔖而白(西京/賦註)黒身白腰¶
　如帶手有長毛白色似握版之狀(本草/綱目)¶
狖　張揖曰蜼似母猴卭鼻而長尾(上林/賦註)倉頡篇曰狖¶
　似狸(西都/賦註)狖蜼也尾長四五尺(長楊/賦註)果然一名蜼一¶
　名狖狀如猨白面黒頰多髯而毛采斑斕尾長于身¶
<pb:KR2k0050_WYG_044-71a>¶
　喜羣行老者前少者後食相讓居相愛生相聚死相¶
　赴栁子所謂仁讓孝慈者是也古者畫蜼為宗彛亦¶
　取其孝讓有智也(本草/綱目)¶
玃　張揖曰玃似獼猴而大(上林/賦註)郭璞爾雅注曰玃豹¶
　形如虎而圓文(長楊/賦註)色蒼黒能人行善攫持人物又¶
　善顧盻故謂之玃(本草/綱目)¶
囂　羭次之山有獸焉其狀如禺而長臂善投其名曰¶
　囂(西山/經)亦在畏獸畫中似獼猴投擲也(郭/註)¶
<pb:KR2k0050_WYG_044-71b>¶
鹿　野有死鹿(詩經/召南)町畽鹿場(豳/風)麀鹿麌麌漆沮之從¶
　(小/雅)上申之山獸多白鹿(西山/經)南山多鹿(抱朴/子)唐京師¶
　安國寺釋元康貞觀中遊養一鹿角分八岐乘而致¶
　逺曽無倦色(宋髙/僧傳)華清宫一鹿十年精俊不衰人呼¶
　曰角仙(陶榖清/異録)京師𤣥都觀老鹿將有客來輙夜鳴¶
　道士每候之無失(潛確/類書)出南北山鹿性警防分背而¶
　食食則相呼羣居則環其角外向以防害(馬/志)白鹿最¶
　異間一産于書堂山(雒南/縣志)¶
<pb:KR2k0050_WYG_044-72a>¶
麋　似水牛(上林/賦註)麋子曰䴠(西京/賦註)生南山山谷(名醫/别録)順¶
　治五年興平河得一物色青黒頭角如鹿尾如馬之¶
　秃者目下别有二竅深寸餘夜能視物據𩔖從云糜¶
　也(興平/志)一名馬鹿尾長故名山人以鹿為麋鹿以麋¶
　鹿為馬鹿馬鹿陰獸也冬至則角解(山陽/縣志)¶
麞　野有死麕(詩經/召南)麕麞也(草木/疏)鹿屬無角(朱子/集傳)秋冬¶
　居山春夏居澤似鹿而小黄黒色(本草/綱目)毛多麞(華州/志)¶
麝　似麞而小黒色常食栢葉又噉蛇(名醫/别録)陜西山中¶
<pb:KR2k0050_WYG_044-72b>¶
　皆有(圖經/本草)商汝山中多麝遺糞常在一處不移人以¶
　是獲之(楊億/談苑)出商州鳳縣鄜州(圖書/編)麝居山麞居澤¶
　以此為别(本草/綱目)出終南諸山今商汝山中多羣麝不¶
　敢遺跡他所慮為人獲人以是掩羣而取之(馬/志)出商¶
　南山形如小鹿(馮/志)¶
麈　似鹿而大(上林/賦註)鹿之大者曰麈羣鹿隨之皆視麈¶
　尾所轉為準(名/苑)出終南諸山其尾辟塵以置蒨帛中¶
　能令嵗久紅色不黦又以拂氊不蠧(馬/志)羣鹿視麈尾¶
<pb:KR2k0050_WYG_044-73a>¶
　為嚮道故古之談者揮焉(馮/志)¶
麂　山林處皆有而漢間尤多乃獐𩔖也其皮作履為¶
　勝於諸皮(圖經/本草)虎食則醉醉所在麂必鳴以告(馬/志)皮¶
　可為靴(盩厔/縣志)毛多麂(華州/志)¶
貍　取彼狐狸(詩經/豳風)洋州貢(寰宇/記)一名野猫大小如狐¶
　毛雜黄黒(本草綱目商按延安漢中郡志及/咸寧延綏  華州諸志俱有之)¶
狐　錦衣狐裘(詩經/秦風)有芃者狐(小/雅)狐者妖媚之獸(朱子/集傳)¶
　穆王獵漆澤得白狐(潛確/類書)洋州貢(寰宇/記)狐皮毛惡薄¶
<pb:KR2k0050_WYG_044-73b>¶
　不堪為裘(咸陽/縣志)¶
貉　一之日于貉(詩經/豳風)貉形如小狐毛黄褐色(本草/衍義)其¶
　毛深厚温滑可為裘服性好睡(本草/綱目)¶
獾　貛闗西謂之貒(方/言)猯猪獾也獾狗獾也二種相似¶
　而畧殊(本草/綱目)獾出清澗(馬/志)出終南山(渭南/縣志)¶
狨　生山南山谷中(本草/綱目)楊文公曰狨𩔖䑕而大尾長¶
　而金色生陜深山中人以藥矢射殺之取其尾為卧¶
　褥鞍被坐氊之用狨甚愛其尾既中毒而囓㫁其尾¶
<pb:KR2k0050_WYG_044-74a>¶
　以擲之惡其為身患(陳眉公/辟寒録)出隴州(明一/統志)似猴而大¶
　毛長黄赤色人取其皮作鞍褥(馬/志)¶
狼　狼䟦其胡　狼㚄其尾(詩經/豳風)盂山獸多白狼(西山/經)¶
豺　爾雅曰豺狗足(西都/賦註)處處山中有之狼屬也俗名¶
　豺狗其形似狗而頗白前矮後髙長尾(本草/綱目)毛多豺¶
　(華州/志)¶
獨角獸　寳雞縣有獨角獸樵者見其卧林間或搏虎¶
　而食之食輒餘其半山家每得殘虎以飽(陳貞父/雜録)¶
<pb:KR2k0050_WYG_044-74b>¶
獺　郭璞三蒼解詁曰獱似狐青色居水中食魚(羽獵/賦註)¶
　獺大者曰獱(王氏/字說)狀如青狐毛色黒膚如伏翼長尾¶
　四足水居食魚(本草綱目志按延安漢/中山陽縣  俱有之)¶
㸲牛　小華之山其獸多㸲牛又西英山禺水出焉其¶
　獸多㸲牛(西山/經)今華陰山中多山牛肉千斤即此牛¶
　也(郭/註)鎮北大都護府貢犛牛尾(唐書地理志牛/按犛牛即㸲)㸲牛¶
　西人呼為竹牛因角理如竹也或云竹即㸲音之轉¶
　(本草/綱目)¶
<pb:KR2k0050_WYG_044-75a>¶
牛　誰謂爾無牛　爾牛來思其耳濕濕(詩經/小雅)維羊維¶
　牛(周/頌)沈牛水牛也能沈沒水中南越志曰潛牛一名¶
　沉牛(上林/賦註)五原郡貢&KR1395;牛(唐書地/理志)牛白頭黄身者為¶
　牛中之王農家畜此主大富純黄者尤為上乘(咸陽/縣志)¶
馬　有馬白顛　駟驖孔阜　駕我騏馵　騏駵是中¶
　騧驪是驂(詩經/秦風)白顛額有白毛今謂之的顙駟驖四¶
　馬皆黒色如鐵也馬左足白曰馵赤馬黒鬛曰駵黄¶
　馬黒喙曰騧驪黒色也(朱子/集傳)趙髙曰何必華山之騄¶
<pb:KR2k0050_WYG_044-75b>¶
　耳而後行逺乎(史記/樂書)秦馬之良探前趹後蹄間三尋¶
　騰者不可勝數(張儀/傳)隴州夏州産馬(寰宇/記)武都出名¶
　馬(漢中/府志)¶
駝　韋昭曰背上有肉似槖故名槖駝(上林/賦註)夏州産駝¶
　(寰宇/記)駝生河西狀如馬其頭似羊長項垂耳脚有三¶
　節背有兩肉峰如鞍形有蒼褐黄紫數色力能負重¶
　(本草/綱目)神木府谷出(葭州/志)¶
驘　駃騠驢驘(上林/賦)¶
<pb:KR2k0050_WYG_044-76a>¶
驢　太武將北征發民驢以運糧使軌部詣雍州軌令¶
　驢主皆加絹一疋(後魏書公/孫表傳)張公超隱華陰山常乘¶
　驢車(唐類/函)陜西民家有千里驢腰有腎六(香祖/筆記)¶
羬羊　華山之首曰錢來之山有獸焉其狀如羊而馬¶
　尾名曰羬羊其脂可以已腊又西英山禺水出焉其¶
　獸多羬羊(西山/經)羊六尺曰羬(爾/雅)今華陰山中多山羊¶
　(郭/註)山羊一名野羊一名羱羊能陟峻阪狀如驢而羣¶
　行其角甚大(本草/綱目)羊有山羊(商州/志)¶
<pb:KR2k0050_WYG_044-76b>¶
麢羊　張揖曰埜羊麢羊也似羊而青(上林/賦註)南山商洛¶
　間大有今出梁州(唐本/草)今秦隴金商州山中皆有其¶
　形似羊青色而大(圖經/本草)雒南縣羚羊山多羚羊(西安/府志)¶
　鳳縣出(舊縣/志)野有羚(洵陽/縣志)¶
羊　羔羊之皮(詩經/召南)曰殺羔羊(豳/風)小曰羔大曰羊(毛/傳)卜¶
　式牧羊上林中(史記平/準書)羖䍽羊出陜西又同華之間¶
　有小羊供饌在諸羊之上(唐本/草)隴州産羊　保安軍¶
　産羊　夏州産羊　馮翊朝邑許原下有苦泉羊飲¶
<pb:KR2k0050_WYG_044-77a>¶
　之肥而肉美今於泉側置羊牧諺曰苦泉羊洛水漿¶
　(寰宇/記)生秦晉者為夏羊頭小身大毛長土人剪其毛¶
　以為氊物(本草/綱目)合璧事𩔖云陜西羊最佳(馬/志)朝邑苦¶
　泉羊亦肥美(同州/志)¶
蠒耳羊　同州沙苑出耳小味美(圖書/編)蠒耳羊出同州¶
　或他處羊畜於此大耳羊亦生小耳羊葢其地脉所¶
　産然耳(馮/志)蠒耳羊耳如繭尾如扇角如栗肋如筯肉¶
　味不羶皆出沙苑中他即有弗良也(同州/志)¶
<pb:KR2k0050_WYG_044-77b>¶
黄羊　闗右塞上有黄羊無角色類麞人取其皮以為¶
　衾褥(雞肋/編)黄羊無角善走杜甫云黄羊飫不羶有二¶
　種𩔖山羊者瘦𩔖綿羊者肥以尾上有毛者辨之(延/綏)¶
　(鎮/志)¶
䍫羊　䍫羊出郿縣有峰類駝(明一/統志)背有肉峰出郿縣¶
　南山(馮/志)¶
豕　壹發五豝　壹發五豵(詩經/召南)言私其豵獻豜于公¶
　(豳/風)豕牝曰豝(毛/傳)豵一嵗豕豜三嵗豕(朱子/集傳)豬闗西或¶
<pb:KR2k0050_WYG_044-78a>¶
　謂之彘或謂之豕(方/言)梁州曰䝕(何承天/纂文)豬天下畜之¶
　而各有不同生梁雍者足短(本草/綱目)¶
犬　無使尨也吠(詩經/召南)載獫歇驕(秦/風)尨狗也(毛/傳)獫歇驕¶
　田犬名長喙曰獫短喙曰歇驕(毛/傳)茂陵少年李亨好¶
　馳駿狗逐狡獸為之佳名狗則有修毫釐睫白望青¶
　曹之號　楊萬年有獵狗名青駮買之百金(西京/雜記)有¶
　田犬守犬二種(山陽/縣志)¶
貓　毛則多貓(華州/志)¶
<pb:KR2k0050_WYG_044-78b>¶
兎　肅肅兎罝(詩經/周南)有兎斯首炮之燔之(小/雅)斯白也今¶
　俗語斯白之斯作鮮(鄭/箋)兎可供祀典(咸寧/縣志)多食損陽¶
　(咸陽/縣志)¶
鼬　地猴一名艾猴一名黄䑕狼形極小人馴養之縱¶
　入黄䑕穴則銜黄䑕喙曵而出之味極肥美(延綏/鎮志)鼬¶
　俗呼䑕狼以食䑕名(山陽/縣志)¶
碩䑕　形大如䑕頭似兎尾有毛青黄色好在田中食¶
　粟豆闗西呼為䶂䑕(爾雅/郭註)鼫䑕一名䶂䑕一名雀䑕¶
<pb:KR2k0050_WYG_044-79a>¶
　闗西方音轉鼫為䶂訛䶂為雀(本草/綱目)兎䑕頭耳如兎¶
　足前短後長亦食禾稼疑即埤雅所謂鼫䑕兎首似¶
　䑕而大者(延綏/鎮志)山䑕有害苗者(商州/志)¶
黄䑕　出延綏諸地(本草/綱目)生延川清澗神木(圖書/編)孟熈¶
　曰北方黄䑕穴處中作小土窖若牀榻之狀則牝牡¶
　所居也秋時蓄黍菽及草木之實以禦冬各為小窖¶
　别而貯之天氣晴和時出坐穴口見人則拱前腋如¶
　揖狀即竄入穴韓孟聨句所謂禮䑕拱而立者是也¶
<pb:KR2k0050_WYG_044-79b>¶
　(延綏/鎮志)黄䑕肥於他處(乾州/志)¶
竹䶉　商嶺多脩篁蒼翠連山谷有䑕生其中薦食無¶
　厭足(王禹偁/小畜集)竹園中穴地而居惟食竹根門牙尖利¶
　肉最肥美(山陽/縣志)¶
䑕　誰謂䑕無牙(詩經/召南)穹窒熏䑕(豳/風)張湯杜人也其父¶
　為長安丞出湯為兒守舍還而䑕盜肉其父怒笞湯¶
　湯掘窟得盜䑕及餘肉劾䑕掠治(史記張/湯傳)¶
唐䑕　唐公房城固人白日昇天雞鳴天上犬吠雲中¶
<pb:KR2k0050_WYG_044-80a>¶
　惟以䑕惡留之䑕乃感激以月晦日吐腸胃更生故¶
　時人謂之唐䑕(水經/注)¶
松䑕　西鄉有之(西鄉/志)¶
㑹䑕　即□□也一名土䑕無目黒色穿土而行天將¶
　雨則鳴行必成羣銜尾魚貫而進以目瞽懼顛蹶也¶
　(延綏鎮志有按/葭州志亦  之)¶
吉靈䑕　蒼質白文斑駮可愛走甚駛取皮以佩小兒¶
　云能辟不祥今鄉音轉吉靈為格利矣(延綏/鎮志)¶
<pb:KR2k0050_WYG_044-80b>¶
□䑕　爾雅云□身似䑕而馬蹄長鬚秦人謂之小驢¶
　者即此物也(本草/綱目)¶
刺猬　一名毛刺一名蝟䑕頭嘴似䑕刺毛似豪猪踡¶
　縮則形如芡房及栗房(本草/綱目)醴泉有之(醴泉/縣志)¶
　鱗屬¶
龍　河津一名龍門巨靈跡猶存水懸下注旁有山水¶
　陸不通江海大魚集門下數千上者為龍不上者魚¶
　(三秦/記)龍門之下每嵗季春有黄鯉自海及諸川争來¶
<pb:KR2k0050_WYG_044-81a>¶
　赴之一嵗中登龍門者不過七十二初登龍門即有¶
　風雨隨之天火自後燒其尾即化為龍(林登博/物志)鱣鮪¶
　三月則上渡龍門得渡為龍(水經/註)房琯嘗修學終南¶
　山谷中忽聞聲若戞銅器之屬問父老云此龍吟也¶
　(靈怪/録)太白池無諸水族惟龍一種時大時小變化出¶
　入其中玉皇池東面為龍門有龍可見首類牛而大¶
　脣長尺餘兩角嶄然身金黒色其小者或長尺許二¶
　尺許蜿蜒池中腥氣撲人觸之頭目岑岑(賈鉉太白/山禱雨記)¶
<pb:KR2k0050_WYG_044-81b>¶
蛟　漢昭帝常遊渭水使羣臣漁釣為樂時有大夫任¶
　緒釣得白蛟長三丈若大蛇無鱗甲頭有一角長二¶
　尺牙出脣外帝命太官為鮓骨青肉紫味甚美帝後¶
　思之使罾者復覔終不可得也(拾遺/記)¶
蛇　諸次之山(在榆/林)多衆蛇(西山/經)蛇有數種大毒(咸陽/縣志)¶
反鼻蛇　灙谷口多反鼻蛇(元和/志)¶
肥&KR1414;　太華之山有蛇焉名曰肥&KR1414;六足四翼見則天¶
　下大旱(西山/經)¶
<pb:KR2k0050_WYG_044-82a>¶
青䂎蛇　灙谷口多青䂎蛇一名燋尾蛇常登竹木上¶
　能十數步䂎人中此蛇者即須斷肌去毒(元和/志)¶
蝮蛇　山南漢沔間多有之(唐本/草)蝮蛇害人最毒(山陽/縣志)¶
千嵗蝮　狀如蝮而短有四脚(圖經/本草)字林云□聽形如¶
　蜥蜴出魏興居樹上見人則跳來嚙之嚙已還樹垂¶
　頭聽聞哭聲乃去即此也其狀頭尾一般大如搗衣¶
　杵俗名合木蛇長一二尺(本草/綱目)¶
花蛇　浄避寨内多毒蛇名曰花蛇(白河/縣志)¶
<pb:KR2k0050_WYG_044-82b>¶
蟒蛇　南山有蟒嘘氣成雲人入其中輒僵(陳貞父/雜録)¶
鯉　炰鼈鱠鯉(詩經/小雅)出三川門(咸寧/縣志)赤色陳藏器曰從¶
　脊當中數至尾無大小皆三十六鱗亦成數也(咸陽/縣志)¶
　美惟黒河之鯉(盩厔/縣志)出神木吳堡沿河地方并府谷¶
　縣取之黄河味甚佳(延安/府志)郃之瀵池多鯉(同州/志)魚惟¶
　黄河紅尾鯉為佳然人不善取發河時最多(潼闗/衛志)¶
鱮　孔樂韓土川澤訏訏魴鱮甫甫(詩經/大雅)鱮似魴而頭¶
　大謂之鰱(詩經/陸疏)素鱮揚鬐(西征/賦注)鱮似魴(西京/賦註)¶
<pb:KR2k0050_WYG_044-83a>¶
鱅　嚴氏鱅鰱相似而小别鰱頭小鱅頭大(陸疏/廣要)郭璞¶
　曰鰫似鰱而黒(上林/賦註)¶
鱒　九罭之魚鱒魴(詩經/豳風)似鯶而鱗細於鯶赤眼(陸/疏)今¶
　俗人謂之赤眼鱒(爾/雅)¶
鯖　似鯇而背正青色(本草/綱目)洵陽有之(洵陽/縣志)¶
鮊　形窄腹扁鱗細肉中有細刺(本草/綱目)洵陽有之(洵陽/縣志)¶
鱨　魚麗于罶鱨鯊(詩經/小雅)一名黄頰魚似燕頭魚身形¶
　厚而長大頰骨正黄魚之大而有力解飛者(陸/疏)鱤一¶
<pb:KR2k0050_WYG_044-83b>¶
　名黄頰(上林/賦註)鱨揚也(西京/賦註)¶
丙穴魚　南有嘉魚(詩經/小雅)嘉魚出于沔南之丙穴(朱子/集傳)¶
　丙穴在漢中沔陽縣北有魚穴二所常以三月取之¶
　(蜀都/賦註)嘉魚穴在上津縣東北百五十里(今在山/陽境)上已¶
　日有羣魚出穴大者尺許名曰鱄魚(寰宇/記)嘉魚鯉質¶
　鱒鯽肥肉甚美食乳泉出於沔縣丙穴今漢中臨江¶
　之山多有之穴口亦不甚大毎遇江漲或霖雨時魚¶
　出輒蔽江不可以量計葢穴中山空有淵在内魚生¶
<pb:KR2k0050_WYG_044-84a>¶
　子長養其中然終不能隱有時則出于江也(馬/志)丙穴¶
　嘉魚在寧羌州南百里水涸則藏水漲則出其味美¶
　詩傳云嘉魚出沔南丙穴是也知州裘龍記曰洞當¶
　大丙山之腰絶地者二丈洞有二相隔五十步在左¶
　者曰黄魚巨鱗堅甲聳背圓喙在右曰黒魚細黶柔¶
　毛尖腮濶眼形不𩔖焉上半嵗春分而出夏至而没¶
　下半嵗秋分而至冬至而絶按時而見序不錯焉沔¶
　洞之時黄黒不亂各以羣區族不紊焉土人言是山¶
<pb:KR2k0050_WYG_044-84b>¶
　綿亘巴蜀達州有之其味鹹與此不一此則届時而¶
　出出則沿洞下瀉或豎木栅或於洞口設筐筥罾罟¶
　取之又大安亦有洞曰大魚洞土門鋪之七里□亦¶
　皆有魚不如兹洞之𩔖廣也(漢中/府志)大丙山下有穴嘉¶
　魚産焉(寧羌志者按嘉魚産處頗多魚不一類而所/謂丙穴  則在寧羌州大丙山下俗傳山丙)¶
　(向為丙穴/者葢妄也)¶
鯽　出三川間(咸寧/縣志)似鯉色黒而體促和蓴作羮最良¶
　(咸陽/縣志)度水在沔縣南二里一濁澰出鮒鯽也(漢中/府志)鱗¶
<pb:KR2k0050_WYG_044-85a>¶
　則有鯽(華州/志)¶
鯿　魴魚赬尾(詩經/周南)廣而薄肥恬而少力細鱗魚之美¶
　者(陸/疏)漢中鯿魚甚美禁人捕以槎斷水因謂之槎頭¶
　縮項鯿(耆舊/傳)魴一名鯿漢河尤多(本草/綱目)詩稱韓有魴¶
　今不可得(韓城/縣志)¶
鱖　一名罽魚一名石桂魚扁形濶腹大口細鱗有黒¶
　斑彩(本草綱目鱖按臨/潼志有沙  魚)¶
鯊　魚麗于罶鱨鯊(詩經/小雅)魚狹而小張口吹沙故又名¶
<pb:KR2k0050_WYG_044-85b>¶
　吹沙(朱子/集傳)鯊鮀也(西京賦註鑚按今/府谷志有  沙魚)¶
鰷　鰷白鰷也(詩經周/頌毛傳)鰷白色其形長而小(咸陽/縣志)白鰷¶
　産黄河水性甚駛網罟不易(葭州/志)¶
鱧　魚麗于罶魴鱧(詩經/小雅)似鯉頰而厚爾雅曰鱧鮦也¶
　(陸/疏)鱧魚名(西京/賦註)首有七星朝夜北斗有自然之禮故¶
　謂之鱧形長體圓頭尾相等細鱗𤣥色有斑㸃花文¶
　(本草/綱目)¶
鱣　猗與漆沮潛有多魚有鱣有鮪(詩經/周頌)鱣身形似龍¶
<pb:KR2k0050_WYG_044-86a>¶
　銳頭口在頷下背上腹下皆有甲(陸/疏)爾雅鱣似鱏(西/京)¶
　(賦/註)¶
鮪　似鱣而色青黒頭小而尖似鐵兠鍪口亦在頷下¶
　舊說鮪從鞏穴而來北入河西上龍門入漆沮(詩經/陸疏)¶
　毛萇詩傳曰鮪似鮎(西京/賦註)郭璞云大者名王鮪小者¶
　名䱙鮪李竒曰周洛曰鮪(本草/綱目)¶
鰋　魚麗于罶鰋鯉(詩經/小雅)鰷鱨鰋鯉(周/頌)鰋鮎也(毛/傳)鰋魚¶
　名(西京/賦註)鮎魚葭州出(馬/志)鮎似鱏而小色黒(咸陽/縣志)黄鬚¶
<pb:KR2k0050_WYG_044-86b>¶
　者益人赤鬚赤目者有毒(洋縣/志)鮎魚産黄河(葭州志/  按郭)¶
　(璞云鰋額白/魚與諸說異)¶
人魚　丹水注于洛其中多人魚(西山/經)如䱱魚四脚(郭/註)¶
　鰨鯢魚也(上林/賦註)鯢魚一名人魚一名鰨魚聲如小兒¶
　即䱱魚之能上樹者秦人名鰨(本草/綱目)人魚俗名娃魚¶
　(商州/志)人魚山海經云出洛水豐水亦有之形似鮎有¶
　四足皮青腹白能縁木行陸則發水生剥皮乾之能¶
　治兒啼故名娃魚(山陽/縣志)出天橋窄口(府谷縣志孩按/西鄉志有  兒)¶
<pb:KR2k0050_WYG_044-87a>¶
　(魚即/此類)¶
鮠魚　秦人為其發癩呼為䲚魚頭尾身鬐俱似鱘狀¶
　惟鼻短耳口亦在頷下骨不柔脆腹似鮎魚背有肉¶
　鬐(本草/綱目)¶
花魚　四腮狀似松江之鱸産于秋河昔有今無(平利/縣志)¶
䰾魚　銳頭圓身力能逆水而上故名(延綏/鎮志)¶
飛魚　陜西鄠縣澇水出飛魚狀如鮒食之已痔疾(明/一)¶
　(統/志)飛魚出澇河(鄠縣/志)¶
<pb:KR2k0050_WYG_044-87b>¶
乞物魚　夏州産(寰宇/記)¶
石花魚　鯉類鱗有金色(葭州志中按今石花魚出府/谷黄河  冬唼石上花味極)¶
　(肥/美)¶
丹魚　丹水出京兆上洛縣出丹魚先夏至十夜浮水¶
　側必有赤光上照若火割其血塗足涉水如履平地¶
　(抱朴/子)¶
金魚　有三尾金色可為盆池之玩(咸寧/縣志)家園池沼中¶
　多畜之(延安/府志)鱗多五色金魚(華州/志)¶
<pb:KR2k0050_WYG_044-88a>¶
鯫魚　即青衣魚(韻/會)生潭水中(安塞/縣志)¶
渼陂魚　霜筠細破為雙掩中有長魚如卧劍紫荇穿¶
　腮氣慘悽紅鱗照坐光磨閃(蘇東坡渼/陂魚詩)渼陂魚甚美¶
　唐寳厯二年敕渼陂令尚食使收管不得雜人採捕¶
　(鄠縣/志)¶
鰻　一名白鱓一名蛇魚似鱓而腹大青黄色(本草/綱目)美¶
　惟莫底泉之鰻(盩厔/縣志)¶
鱓　大鱓謂之鰬(博/雅)郭璞曰鰬似鱓(上林/賦註)出三川間(咸/寧)¶
<pb:KR2k0050_WYG_044-88b>¶
　(縣/志)似鰻鱺而細長(咸陽/縣志)¶
鰌　長三四寸沉于泥中似鱓而小銳首肉身青黒色¶
　(本草/綱目)出三川間(咸寧/縣志)度水在沔縣南二里有一清澰¶
　出&KR2518;魚&KR2518;小鰌也(漢中/府志)¶
鼃　秋鼃蝦蟇鬬(漢書武/帝本紀)長安水多鼃魚得以家給人¶
　足(東方/朔傳)鼃似蝦蟆而長脚其色青人亦取食之(師古/注)¶
　漢唐皆都雍東方朔言水多鼃魚是漢都人食鼃也¶
　顔師古言人亦取食之是唐都人食鼃也(東臯/雜録)一名¶
<pb:KR2k0050_WYG_044-89a>¶
　田雞一名青雞闗中常食之如魚(本草/綱目)娑羅泉世傳¶
　張三丰養真於此惡蛙聲至今産蛙不鳴(寳雞縣志/  按爾雅)¶
　(鼃列/魚類)¶
　介屬¶
龜　太液池中多紫龜(西京/雜記)秦地山中多老龜極大而¶
　壽(本草/衍義)龜出洛南河諸水龜舊也外骨内肉腸屬於¶
　首廣肩無雄與蛇為匹龜不咽粟葢龜善藏久能行¶
　氣導引其背微傴韓子謂穹龜今按天地之氣東生¶
<pb:KR2k0050_WYG_044-89b>¶
　南長西收北藏龜居北方天地閉藏淵黙之地天地¶
　至静之所也天下之動唯静者能知之故卜以問(馬/志)¶
　龜與蛇交有毒(咸陽/縣志)甲則多龜(華州/志)¶
蟕&KR1010;　其緑甲文似玳瑁能鳴甲亦可卜(爾雅/郭註)即秦龜¶
　也(唐本/草)秦人呼蟕&KR1010;為山龜(食物/本草)¶
鼈　炰鼈鮮魚(詩經/大雅)鼈人掌取互物以時簎魚鼈(周禮/天官)¶
　太液池中多緑鼈(西京/雜記)闗中諸水皆有之鼈以眼聽¶
　穹脊連脇甲蟲也水居陸生養魚經曰魚滿三百六¶
<pb:KR2k0050_WYG_044-90a>¶
　十則龍為之長而引飛出水内有鼈則魚不復去故¶
　鼈一名神守卵世云鼈伏隨日謂隨日光所轉朝首¶
　東向夕首西向也(馬/志)三爪者謂之能食之令人化水¶
　(咸陽/縣志)甲多鼈(華州/志)¶
貝　成是貝錦(詩經/小雅)貝水中介蟲也有文彩似錦(朱子/集傳)¶
　相貝經曰赤電黒雲謂之紫貝(西京/賦註)¶
䰷魚　英山禺水出焉北流注於招水其中多䰷魚其¶
　狀如鼈其音如羊(西山/經)事物紺珠曰蚌魚如龜魚尾¶
<pb:KR2k0050_WYG_044-90b>¶
　二足劉鳳雜爼作䰷魚(吳任/臣注)¶
蟹　出南北山流泉石下外骨内肉旁行故今俚語謂¶
　之螃蟹言外剛内柔而性又火燥故為蟹也神農本¶
　草以為蟹性敗漆燒之致䑕蟹性走明漆見之而輙¶
　解名之曰蟹似出於此淮南子曰漆見蟹而不乾(馬/志)¶
　介則有螃蟹(咸寧/縣志)出渼陂(鄠縣/志)出鄜州宜川(延安/府志)宜¶
　川縣白水川水色偏白中有小蟹(宜川/縣冊)郭索浮清澗¶
　形小無膏不足供持螯之勝也(沔縣/志)稍泉産蟹(三水/志)¶
<pb:KR2k0050_WYG_044-91a>¶
　(按揚雄謂蟹為郭索以其行聲而名之也又按沈括/筆談云闗中無蟹土人怪其形狀收乾者懸門辟瘧)¶
　(不但人不識鬼亦不識也此特嘲之云爾今闗内近/水郡縣皆有之但小而無肉爾雅云小者名蟛蜞葢)¶
　(此類也土人/謂之小石蟹)¶
蛤　蛤似蚌而圓(漢書地理志註志按今咸/寧縣志漢中郡  俱有之)¶
蚌　春獻鼈蜃(周禮/天官)蜃蛤蚌也(西京/賦註)蜃秦謂之牡厲(說/文)¶
　圓曰蛤長曰蚌漢沔獨多大者長七寸狀如牡蠣小¶
　者長三四寸狀如石決明其肉可食其殻可為粉(本/草)¶
　(綱/目)¶
<pb:KR2k0050_WYG_044-91b>¶
螺螄　漢沔尤多大如指頭而殻厚于田螺惟食泥水¶
　春月人取蒸之其肉自出(本草/綱目)螺出渼陂(鄠縣/志)介則¶
　多螺(華州/志)¶
蝦　出渼陂(鄠縣/志)蝦小而無肉(山陽/縣志)¶
　豸屬¶
蠶　蠶月條桑(詩經/豳風)中春詔后帥外内命婦始蠶于北¶
　郊(周禮/天官)民不多育(咸寧/縣志)民飼蠶作絲(咸陽/縣志)山人多事¶
　蠶(山陽/縣志)四境多桑蟓(華州/志)¶
<pb:KR2k0050_WYG_044-92a>¶
石蠶　形似蠶細小有角節生江漢側石穴中青黒色¶
　岐隴間亦有之(唐本/草)¶
蜜蜂　蜂子生武都山谷(名醫/别録)蜂三種蜜蜂小而微黄¶
　(本草/綱目)蜂𩔖多釀蜜者貴(咸寧/縣志)蜂釀蜜者民亦養之(咸/陽)¶
　(縣/志)鳳縣蜜蜂溝多蜜蜂(漢中/府志)¶
白蠟蟲　今人不知女貞但呼為蠟樹者立夏前後取¶
　蠟蟲之種子裹置枝上半月其蟲化延縁枝上造成¶
　白蠟(本草/綱目)白蠟蟲商州有之(商州/志)¶
<pb:KR2k0050_WYG_044-92b>¶
蝝　韋昭曰蝝復陶也可食(西京/賦註)蝝井中小蟲(集/韻)¶
木䖟　生漢中川澤(名醫/别録)緑色如蜩蟬蜚䖟狀如蜜蜂¶
　黄色(唐本/草)醫方所用䖟蟲即此(馬/志)¶
蜚蠊　此蟲辛臭漢中人食之一名石薑亦名盧蜰一¶
　名負盤(唐本/草)金州等處有之多在林樹百十為聚山¶
　人啖之謂之石薑(蜀本/草)¶
桑蟲　蜎蜎者蠋烝在桑野(詩經/豳風)蠋桑蟲也(毛/傳)郭璞云¶
　大蟲如指似蠶(孔/疏)¶
<pb:KR2k0050_WYG_044-93a>¶
螟蛉　螟蛉有子(詩經/小雅)螟蛉者犍為文學曰桑上小青¶
　蟲也似步屈其色青而細小或在草萊上(陸/疏)¶
蠮螉　果蠃負之(詩經/小雅)一名蒲盧似蜂而小腰故許慎¶
　云細腰也取桑蟲負之於木空中或書簡筆筒中七¶
　日而化為其子里語曰咒云象我象我(陸/疏)蠮螉生熊¶
　耳川谷或人屋間(名醫/别録)蠮螉一名果蠃一名蒲盧(本/草)¶
　(綱/目)蒲盧喜在竹木壁空中作窠乳子(山陽/縣志)¶
土蜂　生武都山谷(名醫/别録)土蜂穴居作房赤黒色(本草/拾遺)¶
<pb:KR2k0050_WYG_044-93b>¶
　土蜂在土中(山陽/縣志)¶
馬蜂　即細腰者有四五種(山陽/縣志)¶
崕蜂　在山巖髙峻處作房即石蜜也其蜂黒色似牛¶
　䖟(本草/綱目)好于髙山石巖下作脾似家蜂脾長丈許蠟¶
　佳蜜不甜土人火攻取之(山陽/縣志)有崖蜂釀蜜于崖石¶
　間(華州/志)¶
壺盧蜂　革蜂乃山中大黄蜂其房有重重如樓臺者¶
　一名元瓠蜂方言名壺蜂冦宗奭曰元瓠蜂多在髙¶
<pb:KR2k0050_WYG_044-94a>¶
　木之上或屋之下外面圍如三四斗許或一二斗窠¶
　如瓠狀色赤黄大如諸蜂(本草/綱目)其窠形如壺白色有¶
　一空作門戸中有格乳蜂長寸許大如指螫人畜死¶
　(山陽/縣志)¶
七里逰　獨蜂俗名七里蜂斆曰窠大如鵞卵只一蜂¶
　大如小石燕子許人馬被螫立亡也(本草/綱目)大蜂長二¶
　寸能追螫人於里許故名(山陽/縣志)¶
蟋蟀　十月蟋蟀入我牀下(詩經/豳風)似蝗而小正黒有光¶
<pb:KR2k0050_WYG_044-94b>¶
　澤如漆有角翅(陸/疏)一名促織(臨潼/縣志)¶
負蠜　趯趯阜螽(詩經/召南)阜螽蝗子一名負蠜(陸/疏)□螽一¶
　名蚱蜢在草上者曰草螽在土中者曰土螽似草螽¶
　而大者曰螽斯似螽斯而細長者曰蟿螽數種皆𩔖¶
　蝗而大小不一(本草/綱目)¶
螽　螽斯羽(詩經/周南)五月斯螽動股(豳/風)螽斯蜙蝑也(毛/傳)長¶
　而青長角長股青色黒斑其股似玳瑁文五月中以¶
　兩股相搓作聲聞數十步(陸/疏)蜤螽周南作螽斯七月¶
<pb:KR2k0050_WYG_044-95a>¶
　作斯螽雖字異文倒其實一也(爾雅/邢疏)¶
莎雞　六月莎雞振羽(詩經/豳風)如蝗而斑色毛翅數重其¶
　翅正赤或謂之天雞六月中飛而振羽索索作聲(陸/疏)¶
　爾雅云螒天雞樊光云小蟲黒身赤頭一名莎雞李¶
　廵曰一名酸雞郭璞曰樗雞(孔/疏)古今註曰莎雞一名¶
　絡緯謂其聲如紡緯也(陸疏/廣要)樗雞出岐州此有二種¶
　以五色具者為雄其青黒質白斑者是雌(唐本/草)一名¶
　紅娘子秋深生子在樗皮上(本草/綱目)¶
<pb:KR2k0050_WYG_044-95b>¶
螳螂　兩臂如斧當轍不避故得當郎之名俗呼為刀¶
　蜋(本草/綱目)土人呼為猴子(山陽/縣志)¶
蟬　五月鳴蜩(詩經/豳風)如蜩如螗(大/雅)鳴蜩蟬也螗蟬之大¶
　而黒色者有五德文清廉儉信(陸/疏)秦晉之間謂之蟬¶
　(方/言)蟬未脫時名轉化相傳言蛣蜣所化秀才韋翾家¶
　在杜曲嘗冬中掘樹根轉化附於朽處怪之村人言¶
　蟬固朽木所化也翾因剖一視之腹中猶實爛木(酉/陽)¶
　(雜/爼)¶
<pb:KR2k0050_WYG_044-96a>¶
蜣螂　一名蛣蜣一名推車客一名夜逰將軍𢎞景曰¶
　其𩔖三四種(本草綱目俱按今/各郡縣志  有之)¶
蜉蝣　秦晉之間謂之蟝□(方/言)似天牛而小有甲角出¶
　糞土中朝生夕死(郭/註)¶
葛上亭長　𢎞景曰此蟲六七月在葛花上黒身赤頭¶
　如亭長之著𤣥衣赤幘故名也恭曰出雍州(本草/綱目)¶
斑蝥　一名斑猫本草經云春食芫花為芫青夏食葛¶
　花為亭長秋食豆花為斑蝥冬入地中為地膽韓保¶
<pb:KR2k0050_WYG_044-96b>¶
　昇曰斑蝥七八月大豆葉上甲蟲也黄黒斑文鳥腹¶
　尖喙(本草綱目之按/臨潼志有)¶
蟪蛄　秦謂之蛥蚗或謂之蝭蟧或謂之蜓蚞西楚與¶
　秦通名也(方/言)此蟲立夏後至夜則鳴聲如蚯蚓月令¶
　螻蟈鳴者是也(本草/衍義)螻蛄即土猴(山陽縣志居按蟪/蛄穴土而  本草)¶
　(綱目亦名土狗/故有土猴之稱)¶
守宫　秦晉謂之守宫或謂之蠦&KR2598;(方/言)俗名蝎虎(延長/縣志)¶
蜥蜴　秦晉或謂之蜤易其在澤中者謂之易蜴(方/言)山¶
<pb:KR2k0050_WYG_044-97a>¶
　南處處有之(蜀本/草)石龍子即蜥蜴也俗名蛇屬兒(延/長)¶
　(縣/志)蜤蜴俗名蛇䑕頭圓色灰者名沙和尚(延綏/鎮志)比守¶
　宫稍大在野間(山陽/縣志)¶
蝎　蠀螬梁益之間謂之蛒或謂之蝎或謂之蛭蛒秦¶
　晉之間謂之蠧或謂之天螻(方/言)按爾雅云&KR1386;天螻謂¶
　螻蛄耳而方言以為蝎未詳其義也(郭/註)今陜郡皆有¶
　之(圖經/本草)全蝎葭州出(明一/統志)醴泉老軍營有蝎子塜人¶
　不動土無蝎如動土蝎出無數(醴泉/縣志)¶
<pb:KR2k0050_WYG_044-97b>¶
蜻蜓　所在有之六足四翼好飛水際(蜀本/草)蜻蜓有二¶
　種(山陽/縣志)¶
蝴蝶　大曰蝶小曰蛾蝶美于鬚蛾美于眉故又名蝴¶
　蝶俗謂鬚為胡也其種甚繁皆四翅有粉嗅花以鬚¶
　代鼻其交以鼻交則粉退(本草/綱目)蜨有數種(山陽/縣志)¶
蠅　營營青蠅(詩經/小雅)建始元年六月有青蠅無萬數集¶
　未央宫殿中朝者坐(漢書成/帝本紀)自闗而西秦晉之間謂¶
　之蠅(方/言)¶
<pb:KR2k0050_WYG_044-98a>¶
螢　熠燿宵行(詩經/豳風)熠燿燐燐螢火也(毛/傳)豳風熠燿宵¶
　行宵行乃蟲名熠燿其光也寇宗奭曰在大暑前後¶
　得大火之氣而化故明炤如此(本草/綱目)¶
蚊　處處有之冬蟄夏出晝伏夜飛細身利喙(本草綱/目  按)¶
　(郡縣志/多有之)¶
蠛蠓　孫炎曰蠛蠓蟲小於蚊(甘泉/賦註)¶
蜘蛛　鼅鼄鼄蝥也自闗而西秦晉之間謂之鼄蝥(方/言)¶
蠨蛸　蠨蛸在戸(詩經/豳風)蠨蛸長踦也(毛/傳)一名長脚此蟲¶
<pb:KR2k0050_WYG_044-98b>¶
　著人衣當有親客至(孔/疏)蠨蛸小蜘蛛也(朱子/集傳)¶
䑕婦　伊威在室(詩經/豳風)伊威一名委黍一名䑕婦在壁¶
　根下甕底土中生似白魚者是也(陸/疏)濕生蟲多足大¶
　者長三四分其色如蚓背有横紋蹙起(本草/衍義)¶
壁錢　蟲似蜘蛛作白幕如錢貼牆壁間北人呼為壁¶
　繭(本草拾遺有按各/郡縣志俱  之)¶
蠅虎　蠅狐也形似蜘蛛而色灰白善捕蠅一名蠅豹¶
　(崔豹古今注縣按今處處/有之惟永夀  載入志)¶
<pb:KR2k0050_WYG_044-99a>¶
壁魚　衣魚一名蠧魚一名壁魚别録曰生咸陽平澤¶
　(本草/綱目)蠧魚俗名狥蝎子(延長/縣志)¶
土鼈　一名地龜生牆壁下土中濕處(本草/綱目)山陽有之¶
　(山陽/縣志)¶
蜈蚣　蜀圖曰生山南川谷及土石間人家屋壁中身¶
　扁而長黒頭赤足(本草/綱目)¶
百足　一名馬蚿一名千足一名刀環蟲(本草/綱目)百足蟲¶
　長寸餘大如菉豆黒色多足生濕處不傷人刀環蟲¶
<pb:KR2k0050_WYG_044-99b>¶
　大如指長三四寸蒼緑色光明奪目兩邊足似百足¶
　觸之則拳曲如環(山陽縣志蟲按山陽縣志分百足/刀環為二  據本草綱目寔一蟲)¶
　(也大小異/耳故併之)¶
蚯蚓　此物有毒崇寧末年隴中兵士暑月跣足為蚯¶
　蚓所中遂不救後數日又有人被其毒(本草/衍義)¶
蝤蠐　一名木蠧一名蛣&KR1298;食木蟲也(本草/綱目)醴泉有之¶
　(醴泉/縣志)¶
蟻　鸛鳴于垤(詩經/豳風)垤蟻塜也(朱子/集傳)祭祀共蠯蠃蚳以¶
<pb:KR2k0050_WYG_044-100a>¶
　授醢人(周禮/天官)西南梁益之間謂之元蚼(方/言)韋昭曰蚳¶
　蟻子也可以為醢(西京/賦註)秦中多巨黒蟻好鬬俗呼為¶
　馬蟻次有色竊赤者細蟻中有黑者遲鈍力舉等身鐵¶
　有竊黄者最有兼弱之智成式兒戲時常以棘刺摽¶
　蠅直其來路此蟻觸之而返或去穴一尺或數寸入¶
　穴中者如索而出疑有聲而相召也其行每六七有¶
　大首者間之整若隊伍至徙蠅時大首者或翼或殿¶
　如備異蟻狀也(酉陽/雜爼)¶
<pb:KR2k0050_WYG_044-100b>¶
顛當　成式書齋前每雨後多顛當窠深如蚓穴網絲¶
　其中土葢與地平大如榆莢常仰捭其葢伺蠅蠖過¶
　輒翻葢捕之纔入復閉與地一色並無絲隙可尋也¶
　其形似蜘蛛爾雅謂之王蛛蜴鬼谷謂之蚨母秦中¶
　兒童戲曰顛當牢守門蠮螉冦汝無處奔(酉陽/雜爼)¶
碎車蟲　狀如唧聊蒼色好棲髙樹上其聲如人吟嘯¶
　終南有之(酉陽/雜爼)¶
天牛蟲　黒甲蟲也長安夏中此蟲或出於籬壁間必¶
<pb:KR2k0050_WYG_044-101a>¶
　雨成式七度騐之皆應(酉陽/雜爼)一角者名獨角仙(本草/綱目)¶
蚰蜒　處處有之墻屋爛草中尤多狀如小蜈蚣而身¶
　圓不扁尾後禿而無岐多足大者長寸餘死亦踡屈¶
　如環一名入耳一名䖡蚭(本草綱目俱按臨潼/蒲城諸志  有之)¶
蝸牛　即負殻蜒蚰也(日華本草俱按今/各郡縣志  有之)¶
蝙蝠　自闗而西秦隴之間謂之蝙蝠(方/言)紅蝙蝠出隴¶
　州皆深紅色惟翼脉淺黒多雙伏紅蕉花間采者若¶
　獲其一則一不復去(北戸/録)一名仙䑕其矢即夜明砂¶
<pb:KR2k0050_WYG_044-101b>¶
　(山陽/縣志)¶
蝦蟇　五月五日取陰乾東行者佳(咸陽/縣志)溪潭河湄最¶
　廣夏間鳴聲䀨人(安塞/縣志)蟾蜍俗呼釘子蝦蟆(延長/縣志)其¶
　子多蝌蚪(延綏/鎮志)¶
水蛭　一名螞蟥一名螞蛭(本草綱目志按鳳翔/府及西鄉  俱有之)¶
水馬　一名水黽羣逰水上水涸即飛長寸許四脚(本/草)¶
　(拾/遺)延長有之(延長/縣志)¶
　陜西通志巻四十四¶
