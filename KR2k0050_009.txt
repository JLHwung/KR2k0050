# -*- mode: mandoku-view; -*-
#+TITLE: 陝西通志
#+DATE: 2015-08-24 22:42:34.805336
#+PROPERTY: ID KR2k0050
#+PROPERTY: BASEEDITION WYG    
#+PROPERTY: JUAN 卷九
<pb:KR2k0050_WYG_009-1a>¶
欽定四庫全書¶
　陜西通志巻九¶
　　山川二(西安府/)¶
　　西安府長安縣¶
終南山(一名/南山)在縣南五十里東接咸寧西接鄠縣界太¶
　乙山在縣西南八十里即終南之異名(縣/志)南山一名¶
　終南在縣南七十里連乾祐縣界(宋敏求長安志安/乾祐縣今屬鎮)¶
　東西連亘藍田咸寧長安鄠盩厔五縣境(府/志)太乙山¶
<pb:KR2k0050_WYG_009-1b>¶
　在終南山南二十里(明一統志名詳見圖考按山水/有屢易其  者名稱岐出每易)¶
　(混淆兹凡山水有别名皆注於本山/本水之下庻一覽可晣後皆倣此)¶
龍首山　在縣北十里(賈/志)規龍首撫未央(杜篤論/都賦)未央¶
　宫因龍首制前殿(三輔/黄圖)蕭何因龍首山營未央宫山¶
　長六十餘里頭入於渭尾達樊川頭高二十丈尾漸¶
　下高五六丈土色赤而堅云昔有黒龍從南山出飲¶
　渭水其行道因山成跡山即基闕不假築高出長安¶
　城(水經/注)山首在長安故城中自漢築長安城及營宫¶
<pb:KR2k0050_WYG_009-2a>¶
　殿咸以堙平其餘即今宫城之太倉以東是也(括地/志)¶
　山在長安城北禁苑西偏(胡氏/鑑注)京城後枕龍首山(唐/書)¶
　(地理/志)山之餘尾城南皆已堙平坡陀北出復見於唐¶
　大安宫東西横亘迤邐而去今宫城及内苑後墻含¶
　元殿臺一帶俱在山上下去平地可六七丈(長安/圖志)長¶
　安城南鼎門西南北附城有土嶺可二三百步隠然¶
　如城俗名曰土蛇嶺即此山之餘土也(雍大/記)龍首山¶
　西北高處為秦長樂漢未央稍東南六坡為隋城唐¶
<pb:KR2k0050_WYG_009-2b>¶
　西内其東為唐南内興慶龍池之所其北為唐東内¶
　大明宫含元宣政紫宸蓬萊金鑾諸殿南内東南引¶
　滻水入城為龍首渠入東苑為龍首池龍首殿皆以¶
　是原得名(名山/記)隋以長安城狹小作新都於龍首山¶
　遷焉(明一統志餘按凡敘山有名山為境内之鎮者/則以冠首  則以方位循次敘之其自北而西)¶
　(而南而東以地勢西北多高東南多下而水/道因之取其與諸水相比附也後皆倣此)¶
故市坡　在京坡西即舊西市市廢其坡號為故市云¶
　(府/志)¶
<pb:KR2k0050_WYG_009-3a>¶
高陽原　在縣西南二十里接咸陽界(雍大/記)故渠有二¶
　流合於高陽原(水經/注)¶
畢原　在縣西南(縣/圖)畢文王墓近鎬也(尚書/注)周公葬畢¶
　在鎬東南杜中(史記周/本紀)畢終南之道名也(毛詩/注)李竒¶
　曰畢在岐周之間(裴駰/集解)汲郡古文曰畢西去豐三十¶
　里(臣瓉/注)畢原在長安縣西南二十八里雍大記據長¶
　安志云屬咸寧與咸陽縣界接非矣葢在宋屬咸寧¶
　今屬長安而今之咸寧固不與咸陽界接也(雍勝畧/  按文)¶
<pb:KR2k0050_WYG_009-3b>¶
　(武陵周公墓今俱/在渭北咸陽境)¶
細栁原　在縣西南三十三里别是一細栁非亞夫屯¶
　軍之所(元和/志)在舊昆明池南(縣/志)¶
少陵原　在縣南四十里東接萬年縣界西入縣界五¶
　里(宋敏求志今詳見咸寧/縣萬年縣  屬咸寧)¶
石鼈谷(鼈一/作壁)在縣南六十里長咸以此分界(縣志寧詳/見咸  縣)¶
豹林谷　在縣南石鼈谷西种放隠居之地(城南/記)近子¶
　午谷(雍/録)在終南山麓宋种放隠此山東明峰(府/志)¶
<pb:KR2k0050_WYG_009-4a>¶
子午谷　在縣南百里長六百六十里(縣/圖)張儀說趙曰¶
　秦一軍塞午道(戰國/䇿)長安有子午谷北山是子南山¶
　是午則午道秦南道也(鮑氏/注)平帝元始五年王莽通¶
　子午道從杜陵直絶南山徑漢中(漢書王/莽傳)延光四年¶
　罷子午道(後漢書/順帝紀)建興六年魏延謂丞相亮曰願假¶
　竒兵五千當子午而北不十日可到長安(三國/蜀志)子北¶
　方午南方言通南北道相當故謂之子午今京城直¶
　南山有谷通梁漢道者名子午谷(顔師/古注)子午谷長安¶
<pb:KR2k0050_WYG_009-4b>¶
　正南山名(三秦/記)子午嶺在府南四十里至東杜甫村¶
　景祐二年置闗(雍大記入按漢高帝紀云元年就國/從杜南  蝕中如淳注云蝕入漢中)¶
　(道川谷名今此谷正當杜/南疑子午谷即蝕中也)¶
　(附/考)長安記曰長安城西北有武將山即漢辛孟隠處¶
　(雍大記相按武將山不在縣境今在/醴泉縣  去甚逺疑長安記之誤)¶
渭水　在縣北三十里自咸陽界流入又東入咸寧界¶
　(禹貢/錐指)渭水自合豐水又東北與鎬水合又東北逕渭¶
　城南沈水注之又東分為二水其瀆東北流逕郭淮¶
<pb:KR2k0050_WYG_009-5a>¶
　碑南又東南合一水逕兩石人北又逕陽侯祠北渭¶
　水又東注此水水上有渭橋又東與沈水枝津合又¶
　逕長安城北又東合昆明故渠又東逕霸陵縣(水經/注)¶
　(詳見圖考渭城今屬咸陽霸陵今屬咸寧按凡敘水/有大水為境内之滙者則以冠首而以所入之水附)¶
　(焉其所入之水則不拘大小以入之先後/為次庻源流可一覽而晰也後皆倣此)¶
豐水(豐一/作灃)在縣西南四十里自鄠縣界流入又北至咸¶
　陽入渭(縣/冊)成帝時王商穿長安城引内灃水注第中¶
　大陂以行船(漢書元/后傳)大興中劉曜命於水上起酆明¶
<pb:KR2k0050_WYG_009-5b>¶
　觀尋省酆水囿以與貧户(晉書/載記)豐水出豐溪西北流¶
　分為二水一水東北流為支津一水西北流又北交¶
　水自東入焉又北昆明池水注之又北逕靈臺西又¶
　北至石徼注於渭(古水/經注)灃水今名賀蘭渠東北流注¶
　交水(括地/志)鎬在豐水東豐在鎬水西相去二十五里¶
　(三輔决/録注)豐水自鄠縣界來由馬坊村入咸陽合渭水¶
　(宋敏/求志)子午谷水源出長安縣秦嶺北得萬陽三川水¶
　西北經子午谷得折腰嶺水又西入豐谷水水出豐¶
<pb:KR2k0050_WYG_009-6a>¶
　谷口北流其西高觀太平二谷水入焉其東則雪谷¶
　龍驘西和白石羅什諸谷水入焉為西交河又北則¶
　有東交河水入焉(雍勝/畧)¶
潏水(即沈水一名高/都水一名漕水)在縣南二十里自咸寧縣流入又¶
　西北入渭(縣/志)沈水自逕下杜城又西北與昆明故池¶
　㑹又北逕秦通六基東又北逕堨水陂東又北合陂¶
　水又北逕長安城西與昆明池水合又北逕鳳闕東¶
　又北分為二水一水東北流一水北逕神明臺東又¶
<pb:KR2k0050_WYG_009-6b>¶
　北逕漸臺東又北流注渭亦謂是水為潏水也又謂¶
　之高都水又沈水枝津上承沈水東北流逕鄧艾祠¶
　南又東分為二水一水東入逍遥園注藕池一水北¶
　流入渭(水經注咸下杜/城今屬  寧)漕水即沈水也東自萬年界¶
　流入亦謂之潏水(寰宇/記)潏水在縣南十里東自萬年¶
　縣界流入交水又漕河在咸陽縣南十五里自萬年¶
　界來經咸陽界五里入渭(宋敏/求志)丈八溝在縣西南十¶
　五里即漕河岸最深處(賈/志)皂河自牛頭寺入縣境西¶
<pb:KR2k0050_WYG_009-7a>¶
　北流至丈八溝一分流為通濟渠一西北流逕三橋¶
　鎮入渭(縣冊河按皂河/即漕  之訛)¶
交水(交一/作郊)郊河水在縣南三十二里自萬年縣界逕本¶
　縣三十里合豐水(圖/經)交水一作郊水水經注曰交水¶
　又西南流與豐水枝津合其北又有漢故渠出焉又¶
　西至石碣分為二水一水西流注豐一水北逕細栁¶
　諸原北流入昆明池又坈谷水在縣南二十七里自¶
　萬年縣界流逕本縣五里合交水又楩梓谷水出南¶
<pb:KR2k0050_WYG_009-7b>¶
　山北流合潤國渠又西北豹林谷水入焉又西北至¶
　縣東南三十里入交水其豹林谷水出南山北流三¶
　里有竹谷水自南來㑹之又北流二里子午谷水自¶
　東來㑹之自此以下亦謂之子午谷水合入交水又¶
　有龍驘谷水太和谷水皆流合於交水(宋敏/求志)¶
鎬水(鎬一作鄗又作/滈一名鎬池)在縣西南(縣/圖)長安西南有鎬池(史/記)¶
　(孟康/注)昆明池北有鎬陂(徐廣/注)廟記曰長安城西有鎬¶
　池周匝二十一里(三輔/黄圖)鎬水上承鎬池于昆明池北¶
<pb:KR2k0050_WYG_009-8a>¶
　周武王之所都也又北流與滮池水合又北逕清泠¶
　臺西又逕磁石門西北注于渭(水經/注)滈水源出長安¶
　縣西北滈池今按鎬池水北流入永通渠不復入渭¶
　(括地/志)鎬池一名元阯在昆明池北始皇毁之(十道/志)鎬¶
　水或作滈出縣西北十八里鎬池圖經云水在縣西¶
　四十里自鄠縣界入本縣界十里入清渠(宋敏/求志)鎬池¶
　在咸陽縣西南二十五里(長安/圖)鎬水在豐東二十五¶
　里源出太乙山西谷中北流迤西得七姑谷水又西¶
<pb:KR2k0050_WYG_009-8b>¶
　得漆谷磻谷鴻興竹谷桐梓石鼈豹林諸谷水過御¶
　宿川北香積寺南西合潏水為東交河又西入豐水¶
　(雍勝/畧)水源亦出南山谷中北流經故長安城西南注¶
　昆明池又北為鎬池又北入於灃水自唐堰入昆明¶
　池而灃鎬之流絶今則昆明池亦涸為民田矣(縣/志)¶
御宿川(宿一/作羞)在縣西南四十里(縣/志)武帝元鼎二年置御¶
　羞禁圃令丞(漢書百/官表)御羞地名在藍田(如淳/注)夏遊蓹¶
　宿(漢書元/后傳)即今長安城南御宿川也不在藍田羞宿¶
<pb:KR2k0050_WYG_009-9a>¶
　聲相近故或云御羞或云御宿耳(顔師/古傳)武帝開上林¶
　東南至御宿(揚雄羽/獵賦序)御宿苑在長安城南御宿川中¶
　漢武帝為離宫别館禁禦人不得出入往來遊觀止¶
　宿其中故曰御宿(三輔/黄圖)樊川一名御宿川(三秦/記)樊川¶
　御宿皆上林苑地(城南/記)御宿川北岸之西潏水來㑹¶
　為東交河南岸之西為西交河又西為豐水又北至¶
　定昆池為豐鎬之間又北為鎬入豐處御宿之地盡¶
　矣其形逶迤自東南而西北故杜甫詩曰昆吾御宿¶
<pb:KR2k0050_WYG_009-9b>¶
　自逶迤是也(馬/志)¶
聖女泉水(即滮池一/名氷池)在縣西北二十里(縣/志)滮池北流浸¶
　彼稻田(詩經/小雅)滮流貌(毛/傳)豐鎬之間水北流也(鄭/注)長安¶
　縣有滮池水(魏書地/形志)滮池水出鎬池西而北流入於¶
　鎬世傳以為水名(水經/注)滮池一作滮沱(説/文)氷池在長¶
　安西(三輔/黄圖)氷池在縣西北十五里(圖/經)滮池一名聖女¶
　泉葢氷滮聲相近而訛也(舊/圖)聖女泉出昆明池北平¶
　地上周十步西北流五十步與牧豬泉合(宋敏求志/  按志中)¶
<pb:KR2k0050_WYG_009-10a>¶
　(凡溝池泉澗之無所流注者並附諸水後其流衍而/入於他水者則以所入之序為次而加一水字别之)¶
　(後皆/倣此)¶
布政司井　在城中布政司庫内相傳即昊天觀水是¶
　否未詳(咸寧/縣志)李徳裕在中書喜飲常州惠山泉因置¶
　水逓有僧詣徳裕曰京師一眼井與惠山泉脉相通¶
　李笑其誕曰井在何方曰昊天觀庫後是也李乃以¶
　惠山一甖昊天一甖雜以八瓶遣僧辨析僧因啜嘗¶
　取惠山與昊天餘八乃同味徳裕大竒之因停水逓¶
<pb:KR2k0050_WYG_009-10b>¶
　(芝田/録)¶
劉公井　在城中按察司署内扶溝劉自强蒞官時鑿¶
　時旱甚城内外渠井皆涸既穿味極甘冽因名劉公¶
　井(咸寧/縣志)¶
　　咸寧縣¶
終南山　在縣南五十里(縣/圖)終南山東自藍田縣西入¶
　縣界石鼈谷以谷水與長安分界東西四十里(長安/志)¶
　終南山東接藍田西接長安延四十里南界鎮安袤¶
<pb:KR2k0050_WYG_009-11a>¶
　二百里又秦嶺在縣南南山峰脊也江河水由此分¶
　南流皆謂江北流皆謂河屬邑界者東西約七十里¶
　(縣志東詳見圖考按三秦記云秦嶺東起商洛西盡/汧隴  西八百里則秦嶺即終南也乃今多指商藍)¶
　(之界為秦嶺亦因其地為唐/韓愈所經而遂專目之耳)¶
金鑾坡　在縣北郭外(縣/圖)金鑾坡者龍首山之支隴隠¶
　起平地而坡陀靡迤其上有金鑾殿故殿旁之坡亦¶
　遂名也坡在蓬萊山正西微南(雍/録)京兆元武門外龍¶
　首坡上出三稄人呼為三稄坡(府/志)三稜坡西亘長安¶
<pb:KR2k0050_WYG_009-11b>¶
　又有龍首坡在金鑾坡東(縣/志)¶
草塲坡　在縣南郭外(縣/志)坡在永樂坊即横岡之第五¶
　爻也(宋張禮/城南記)在朱雀門外乃舊草市有坡(府/志)¶
臙脂坡　在縣治東南董子祠後即翡翠坡或云與翡¶
　翠相接在宣平坊南(縣/志)¶
開元坡　在縣東興慶池西為明皇藩邸後廢為坡(縣/志)¶
石鼈谷(鼈一/作壁)在縣西南五十五里谷口大石如鼈咸長¶
　以此分界内有景陽川梅花洞九女潭仙人跡宋吕¶
<pb:KR2k0050_WYG_009-12a>¶
　大防曰隋築都城南直南山石鼈谷(縣/志)谷口有白圓¶
　石其巨如屋𩔖鼈(雍大/記)谷有廣惠神祠其西有百塔¶
　(城南/記)¶
樂遊原(即樂/遊苑)在縣南八里(賈/志)亦龍首杜原之横岡隨地¶
　異名也(縣/志)¶
塔坡　在縣南二十里(縣/冊)坡在韋曲西以其地有浮圖¶
　故名唐何将軍山林也杜甫有遊何将軍山林詩(長/安)¶
　(圖/說)¶
<pb:KR2k0050_WYG_009-12b>¶
勲䕃坡(一名牛/頭山)在縣南二十五里牛頭寺下(賈/志)今牛頭¶
　寺之坡也寺即牛頭山遍照禪師之居又有龍堂坡¶
　在牛頭寺西地甚平衍中多植杏謂之杏花坪(城南/記)¶
　勲䕃坡在樊川北隈為韋杜故里(縣/志)¶
杜坡(即杜固一名馬塴/崖一名鳳凰嘴)在縣南即杜固也唐杜正倫執¶
　政建言鑿杜固通水以利人既鑿川流如血今所鑿¶
　處崖塹尚存俗曰馬塴崖或曰鳳凰嘴(城南/記)在神禾¶
　原東北(縣/志)¶
<pb:KR2k0050_WYG_009-13a>¶
神禾原　在縣南三十里(賈/志)原上有蓮花洞唐鄭駙馬¶
　所居杜甫詩主家隂洞細烟霧指此(長安/圖說)原在御宿¶
　川北樊川之原上東西三十里(雍大/記)原在縣南下臨¶
　樊川其原南起竹谷東西北行三十里入長安為潏¶
　水界斷其南為御宿川劇談録云晉天福六年産禾¶
　一穗重六斤故名(縣/志)¶
高望堆(一名高/望原)在縣南少陵原北一名高望原(縣/志)憑高¶
　望之陽隈(潘岳西/征賦)高望堆在延興門南八里(長安/圖)¶
<pb:KR2k0050_WYG_009-13b>¶
鳳棲原　在縣南少陵原北(賈/志)少陵西北三十里皆此¶
　原(長安/志)栁宗元為伯妣志曰葬於萬年之鳳棲原(雍/大)¶
　(記在萬年故/城  縣東北)漢神爵四年鳳凰十一集杜陵故名在¶
　唐為安化里其東南有鮑陂(縣/志)¶
少陵原(即鴻/固原)在縣南四十里(賈/志)少陵原即漢鴻固原也¶
　(寰宇/記)少陵原南接終南北至滻水西屈曲六十里入¶
　長安縣界(長安/志)鳳棲少陵其實一本因地異名耳漢¶
　總謂之鴻固原(城南/記)杜甫取以為號者此迤西為鮑¶
<pb:KR2k0050_WYG_009-14a>¶
　陂其北為鳳棲原迤西北為鴻固原其下有鴻固陂¶
　(馬/志)宣帝許后葬於此故名少陵(府/志)¶
朱坡　在縣南四十里(賈/志)在御史荘東華寺(城南/記)坡瞰¶
　南山之勝少保杜公池亭在焉(雍大/記)在華嚴寺下為¶
　丞相朱博故里(縣/志)¶
杜原(一名杜陵原/一名東原)在縣東南十五里漢宣帝以杜東原¶
　上為初陵置杜陵縣謂之東杜(雍勝畧縣杜陵/故城在  東南)杜原¶
　在潏水東滻水西即杜伯國地故名杜原以在秦漢¶
<pb:KR2k0050_WYG_009-14b>¶
　隋唐都城之東又名東原宣帝以為已陵又名杜陵¶
　原(馬/志)杜原為終南之麓故南高至樂遊原視秦川猶¶
　云如掌其高可知至秦杜縣處漸卑則原之尾也其¶
　西即韋杜二曲(縣志縣杜縣故/城在  東南)¶
白鹿原　在縣東南二十里自藍田縣界至滻水川盡¶
　東西十五里南接終南北至灞川盡南北十里亦謂¶
　之灞上又荆谷在縣東南二十五里(長安/志)霸水上地¶
　名在長安東三十里(應劭漢/書注)霸水歴白鹿原東霸川¶
<pb:KR2k0050_WYG_009-15a>¶
　之西是謂霸上(水經/注)霸上即今所謂霸頭(顔師/古注)白鹿¶
　原亦謂之灞上(元和/志)灞水所從來高故能中白鹿原¶
　為道而行乎其上文帝嘗欲馳車下霸西峻坂因袁¶
　盎諫而止即白鹿原西坡也(雍/録)原在縣東南滻水東¶
　灞水南南接南山自藍田縣西五里入縣境(雍勝/畧)原¶
　高逾龍首居民鑿井深數百尺汲引甚艱荆谷神谷¶
　其西南二壑也原半有湧泉味甘冽釀酒甚美唐以¶
　神策軍禁守謂之神谷日以駱駞運水大明宫醖造¶
<pb:KR2k0050_WYG_009-15b>¶
　御酒又有孝子嶺在原西北俗呼鷂子嶺又有七里¶
　坡在高橋路亦達於白鹿原(縣志田亦/見藍  縣)¶
郊谷　羊谷　錫谷　俱在縣東南六十里錫谷有路¶
　至舊歸安鎮合義谷路(長安/志)郊谷在炭谷東谷口有¶
　遇仙橋其上為仰天池又土門谷在郊谷東又羊谷¶
　在土門谷東又小義谷在羊谷東其内有仙人潭又¶
　白道谷在小義谷東谷内為嘉五臺山有蒼鷹嶺(縣/志)¶
大義谷　在縣東南八十里東南至乾祐縣及金商等¶
<pb:KR2k0050_WYG_009-16a>¶
　州西南有路至興元府(長安志今乾祐縣今屬鎮安/金州即  興安興元府即今)¶
　(漢/中)義谷錫谷東南至舊歸安鎮合路通漢中谷在¶
　白道谷東有路通興安龍首原發脉於此周庾信¶
　有義谷銘又有庫谷在義谷東又谷之内有大興¶
　山(縣/志)¶
風涼原(風涼一/作豐梁)在少陵原東南西為□川東為焦戴¶
　川(縣/志)山北縣有風涼原(魏書地形志東山/北故城在縣  南)少陵東接¶
　豐梁原滻水出焉東北對白鹿原荆谷水出焉二¶
<pb:KR2k0050_WYG_009-16b>¶
　水合流入渭杜甫詩所謂天髙素滻源是也(城南/記)¶
　(詳見藍/田縣)¶
北五臺山　在縣東三里(縣/志)¶
龍首原　在縣東(縣/圖)龍首原起自南山東義谷滻水¶
　西岸至長樂坡西北屈曲至長樂古城六七十里¶
　隋唐宫殿皆依此原(三秦/記)隋大興城西據龍首原¶
　宇文愷營都之初謂横坡六條可象乾爻者正龍¶
　首山之支脉也(唐六/典)狗脊嶺在京城東市葢龍首¶
<pb:KR2k0050_WYG_009-17a>¶
　山之支隴(唐書地/理志)龍首原俗呼小兒原或曰今原¶
　有西番塔元季武元中所建其下有古冡塹之得¶
　石槨有篆文曰小兒塜(雍大/記)龍首山北行之勢垂¶
　坡東下以為平原是為龍首原(雍勝/畧)杜陵鴻固鳳¶
　棲諸原皆其横岡宜春芙蓉曲江諸苑池皆其窪¶
　下東界滻水西界樊川延六七十里又狗脊嶺在¶
　縣城東南明張治道詩嶺東在城外嶺西在城中¶
　(縣/志)狗脊嶺在城東門外唐勝業坊即隋之宜仁坊¶
<pb:KR2k0050_WYG_009-17b>¶
　地(府/志)¶
長樂坡　在縣東北十里即滻水西岸(雍勝/畧)舊名滻坂¶
　隋文帝惡之改今名漢長樂宫在其西北(十道/志)¶
銅人原　在縣東北(縣/圖)魏明帝欲徙銅人詣洛載到霸¶
　城重不可致今在霸城大道南(關中/記)在霸陵東北十¶
　五里(雍勝/畧)即薊子訓與老父摩挲銅狄處(府/志)¶
渭水　在縣北三十里自長安界流入又東逕髙陵界¶
　入臨潼界(縣/圖)渭水自合昆明故渠又東逕霸陵縣北¶
<pb:KR2k0050_WYG_009-18a>¶
　霸水合滻水從縣西北流注之又東㑹成國故渠又¶
　東與髙陵分水又東逕王譚墓北(水經注故詳見圖/考霸陵  城即霸)¶
　(縣在今/縣東)¶
潏水(一名泬水一名沈水一名髙都/水一名石壁谷水一名坑河)在縣南三十里西¶
　北流入長安界(縣/圖)上林苑有淹潏(子虚/賦)潏水在杜陵從¶
　皇子陂西北流逕昆明池入渭(三輔/黄圖)沈水上承皇子陂¶
　於樊川其水西北流注杜縣之杜京西又西北逕杜伯¶
　冡南又西北逕下杜城又西北枝合故渠又北與昆明¶
<pb:KR2k0050_WYG_009-18b>¶
　故池㑹亦謂之潏水(水經注東下杜/城在縣  南)潏水今名泬水(説/文)¶
　潏水又名石壁谷水(括地/志)義谷水自乾祐縣下流入¶
　山一百里至谷口西北流二十里合錫谷羊谷水入¶
　坑河西流十五里入長安界又郊谷水北流十里合¶
　錫谷水自谷口北流十里為坑河入長安界又石鼈¶
　谷水北流十五里復西流十里入長安界又漕水由¶
　縣界坑河分水約五里西流(長安/志)潏水今名沈水一¶
　作坑水自南山流至皇子陂今潏水不至皇子陂由¶
<pb:KR2k0050_WYG_009-19a>¶
　𤓰洲村附神禾塹上穿申店而原愈高鑿原而通深¶
　至八九十尺俗謂之坑河潏水上源西北流合御宿¶
　川水是名交水在香積寺西南(城南/記)潏水源出南山¶
　石壁谷東得東西二義谷水錫谷水北流西得羊谷¶
　水又西得土門谷炭谷太乙谷水為河西逕杜曲樊¶
　川南又西過韋曲華嚴川南又過下杜城南神禾原¶
　北折而過神禾原西至香積寺西南與鎬水合為東¶
　交河今按潏水自南山下分為二一西北流㑹鎬水¶
<pb:KR2k0050_WYG_009-19b>¶
　為交河一自東岸北流入城為通濟渠(馬/志)其字或作¶
　傍穴與沉字相似俗因名沈水括地志名高都水漢¶
　王氏五侯大治池宅引高都水入長安城字書潏音¶
　述人力作曰潏今按其水西北流經申店西有香積¶
　堰鑿神禾原西南流至香積寺投鎬入灃也(縣志經/按水)¶
　(注則交水為上源而潏水為下流按長安志則潏水/為上源而交水又為下流然二水本為一水無庸區)¶
　(别因水經注各有名/目故亦兩存之也)¶
交水(一名福水/福一作湢)在縣南三十里西流至石堨遂分為二¶
<pb:KR2k0050_WYG_009-20a>¶
　一注灃水一入昆明池(賈/志)交水故渠有二流合於高¶
　陽原而北逕河池陂東而北注沈水(水經/注)萬年縣有¶
　福水即交水也上承樊川御宿諸水出縣南山石壁¶
　谷南三十里與直谷水合即子午谷水也(寰宇/記)樊川¶
　御宿之水交流故名交水(城南/記)¶
樊川(一名後寛川/一名華嚴川)在縣南三十五里一名後寛川一名¶
　華嚴川即潏水所經也(雍勝/畧)樊川即杜陵之樊鄉漢¶
　高祖以樊噲灌廢丘功賜噲食邑於此故曰樊川(十/道)¶
<pb:KR2k0050_WYG_009-20b>¶
　(志/)長安正南秦嶺額根水流為秦川一名樊川(三秦/記)¶
　樊川在潏水河北渠南西北為杜曲又西北為韋曲¶
　又西為華嚴寺寺西有雁鶩陂陂西北有第五橋又¶
　迤北為鎬池而樊川之地盡矣其地之東原為杜原¶
　(城南/記)樊川有杜佑别墅故裔孫牧目其文為樊川集¶
　(雍/録)自義谷西北四十里至塔坡川入長安界(縣/志)¶
滻水　在縣東十五里自藍田界流來合灞水(縣/圖)長水¶
　亦謂之荆溪自白鹿原西北流左合狗枷川水又北¶
<pb:KR2k0050_WYG_009-21a>¶
　入霸縣有温泉入焉水發自原下入荆溪水亂流注¶
　於霸(水經/注)滻水在萬年即荆溪狗枷之下流(括地/志)滻¶
　水在縣東北流四十里入渭又庫谷水北流二十五¶
　里合採谷水下流入荆谷水號滻水又下流二十五¶
　里合灞水又北流二里入渭又採谷水自藍田縣西¶
　北流三十里入縣界又二十里合庫谷水為滻水又¶
　北流四十里入灞水又石門谷水自藍田縣北流十¶
　里入縣界合採谷水又北流十五里合庫谷水為滻¶
<pb:KR2k0050_WYG_009-21b>¶
　水又荆谷水一名荆溪自藍田流至康村入縣界西¶
　流二十里出谷至平川合庫谷採谷石門水為荆谷¶
　水一名滻水(長安/志)□川在城東南三十里焦戴川自¶
　東南來□川自西南來兩川相合為滻與樊川御宿¶
　號為三川(府/志)¶
灞水　在縣東二十一里自藍田縣來合滻水北流入¶
　渭(長安/志)霸水自逕藍田縣又左合滻水歴白鹿原東¶
　又北合長水又北㑹兩川又北故渠右出焉又北逕¶
<pb:KR2k0050_WYG_009-22a>¶
　王莽九廟南又北逕枳道其北左納漕渠又北逕秦¶
　虎圏東又北入渭(水經/注)往時霸水為畿南大川唐貞¶
　元四年霸水溢溺百餘人自唐以後經流葢多遷徙¶
　矣(縣/志)¶
飲馬池　在治西京兆驛後相傳明嘉靖中正一張真¶
　人宿此驛惡蛙聲聒耳以法鎮之其後蛙聲遂絶池¶
　今廢(縣/志)¶
通寺井(一名八/角井)在長樂坊趙景公寺前俗呼為八角井¶
<pb:KR2k0050_WYG_009-22b>¶
　元和初有公主夏中過令從婢以銀稄碗就井承水¶
　誤墮井中經月餘出於渭河(縣/志)¶
二龍寺井　在縣治北寺之佛殿中稍南宋咸淳癸酉¶
　釋曇延設無遮㑹登座說法有二人冕服執簡自井¶
　出侍立座側曇問之曰弟子井之二龍也欲聽師法¶
　言訖不見後人有疾飲此水即愈明成化間旱都御¶
　史陳鎰禱此立應井今存寺僧覆以石葢(縣/志)井在永¶
　寧坊唐開元時剏(府/志)¶
<pb:KR2k0050_WYG_009-23a>¶
曹氏井　在叅政曹韓别墅以水味甘名甘泉書院後¶
　廢為民馬氏有一夕變為鹹鹵人皆異之(縣/志)¶
氷井　在縣西一里許水寒冽如氷故名(縣/志)¶
湧珠泉　在縣東南白鹿原半泉濶數丈深不見底湧¶
　水如珠流百步落高崖為瀑布下有大石龕水濺如¶
　雪名為噴雪崖其水下流入員庄(縣/志)¶
鳴犢泉　在縣東南六十里鳴犢鎮(賈/志)泉在少陵東岡¶
　下滻水西岸(城南/記)¶
<pb:KR2k0050_WYG_009-23b>¶
　　咸陽縣¶
畢原(即畢郢一名畢陌一名池陽原一名長平阪一名/石安原一名咸陽原一名咸陽北阪一名洪瀆原)¶
　在縣北(縣/圖)文王卒於畢郢(孟/子)畢公高與周同姓武王¶
　封之於畢(史/記)文武周公葬於畢(劉向/傳)咸陽縣北五里¶
　有畢原(左傳/杜注)三秦記曰長安城北有平原廣數百里¶
　民井汲巢居井深五十丈(水經/注)畢陌在長安西北四¶
　十里(顔師/古注)文王武王周公皆葬畢陌南北(三輔/故事)畢原¶
　在咸陽縣西北十五里(括地/志)初王季都之後畢公高¶
<pb:KR2k0050_WYG_009-24a>¶
　封焉(通/典)畢原即咸陽縣所理左傳畢為文昭即此原¶
　南北數十里東西二三百里無山川陂湖亦謂之畢¶
　陌(元和/志)闗中記云高陵北有畢原秦謂之池陽原漢¶
　名長平阪又名石安原(寰宇/記)咸陽原在渭水北九嵕¶
　山南(雍大/記)西起武功東盡高陵其上文武成康周公¶
　太公及秦漢君臣陵墓多在焉亦曰咸陽原又謂之¶
　咸陽北阪又有洪瀆原在縣北二里畢原之趾東西¶
　一岡濶七里許(縣/志)今按其地有潦池故曰洪瀆實即¶
<pb:KR2k0050_WYG_009-24b>¶
　畢原地分言則其名有七實一原也舊志分見誤(馬/志)¶
短隂原(短一/作矩)在縣西南二十里(元和/志)渭水與豐水㑹於¶
　短隂山内水㑹無他高山異巒惟原阜石激而已(水/經)¶
　(注/)短隂原即短隂山也秦中諸原𩔖皆有山體故或¶
　謂之山不必峭㧞也(禹貢/錐指)¶
高陽原　在縣東南二十里秦始皇作阿房宫依此(縣/志)¶
　與長安接界(馬/志)¶
鮮原　在縣東二十里(賈/志)度其鮮原(詩經/大雅)文王既克密¶
<pb:KR2k0050_WYG_009-25a>¶
　須於是相其高原而徙都所謂程邑也(蘇氏/注)其地於¶
　漢為扶風安陵今在京兆咸陽縣(朱子傳今按安陵/故城在  縣東二)¶
　(十一里地理志云右扶風安陵闞駰以為本周之程/邑朱傳本此然史記正義又云周王季宅郢郢故城)¶
　(在咸陽東二十一里則所謂文王之程即王季之郢/也既為舊都奚以云徙又考通鑑外紀云西伯自岐)¶
　(徙鮮原在岐山之陽不出百里鄭箋云鮮原在岐山/之南渭水之側竊意鮮原當去岐山不逺而文王程)¶
　(邑恐不得云/在咸陽也)¶
渭水　在縣南一里自興平界流入逕縣南合豐水又¶
　東逕鄠縣界入長安界(禹貢/錐指)渭水東㑹于灃(書經/禹貢)渭水¶
<pb:KR2k0050_WYG_009-25b>¶
　自合甘水又東與豐水㑹于短隂山南又逕太公廟¶
　北又東北與鎬水合又東北逕渭城南沈水注之(水/經)¶
　(注故詳見圖考渭/城  城在縣東北)¶
澇水　在縣西南二十里源自鄠縣來北流逕縣境入¶
　渭(縣志縣詳/見鄠)¶
泥渠水(一名/扈水)在縣南十五里一名扈水出鄠縣化羊谷¶
　流入縣境又東北逕釣魚臺入渭(縣/志)¶
灃水　在縣東南三里源自鄠縣終南山豐谷流入長¶
<pb:KR2k0050_WYG_009-26a>¶
　安界又逕縣境北流入渭(縣/志)渭水與豐水㑹于短隂¶
　山(水經/注)豐水在縣西十一里自長安界來流至宋村¶
　入渭其水縁南山郊水合流又有祥谷水白谷水俱¶
　合於灃水(長安/志)¶
涇水　在縣北四十里畢原下流至咸涇之交曰鹿臺¶
　東注高陵秦中八水咸陽有四焉(縣志考詳/見圖)¶
野韭澤(即牛/首池)在縣南八里其地坦鹵不樹五榖惟野韭¶
　自生東西平開一道濶十步長五六里獨可耕史記¶
<pb:KR2k0050_WYG_009-26b>¶
　曰秦上林苑傍牛首池有自生韭即此(縣/志)即漢牛首¶
　池也(長安/志)¶
陳濤澤(即陳濤斜/濤一作陶)在咸陽縣東斜者山澤之名故又曰¶
　陳陶澤(通鑑/注)陳濤澤名其路斜出故曰斜(胡三/省注)¶
雙泉　在縣北二里其水甘冽有藥王廟(縣/志)¶
要册泉　在縣北八里其水極凉取汲不竭(馬/志)¶
李村泉　在縣西北十里又縣西北十五里有下村泉¶
　(長安/志)¶
<pb:KR2k0050_WYG_009-27a>¶
竇氏泉　在縣西北今堙(縣/圖)成國故渠逕平陵故城南¶
　渠南有竇氏泉(水經注興平陵/縣今屬  平)石安縣有竇氏泉(魏/書)¶
　(地形志縣石安/故城在  東)¶
馬跑泉　在縣西二十五里(長安/志)相傳唐太宗獵此馬¶
　跑地泉出因名其水旱不竭澇亦不溢(縣/志)¶
　　興平縣¶
黄麓山(一名黄山一名始/平原一名北芒巖)在縣北一里或謂之黄山即¶
　始平西原也(縣/志)北繞黄山瀕渭以東(揚雄甘/泉賦序)茂陵富¶
<pb:KR2k0050_WYG_009-27b>¶
　人袁廣漢於北芒巖築園東西四里南北三里(西京/雜記)¶
　黄山舊繞漢宫斜(唐王/維詩)長安城北有始平原長數百¶
　里其人井汲巢居井深五十丈漢時謂之北芒巖何¶
　武葬於北芒龍薄阪(三秦/記)黄麓山一名始平原東西¶
　五十里南北八里東入咸陽北阪西至武功界武水¶
　東岸(雍勝/畧)¶
馬嵬坡　在縣西二十五里即楊妃葬處(縣/志)馬嵬人名¶
　於此築城以避難(孫景安/征途記)¶
<pb:KR2k0050_WYG_009-28a>¶
渭水　在縣南二十里自武功縣流入與盩厔分界又¶
　東入咸陽界(縣/圖)渭水又東合雍水又東合洛谷水又¶
　東合芒水又東過槐里西城南又東與芒水枝流合¶
　又東北逕黄山宫南就水注之又東合田溪水又東¶
　逕槐里縣故城南有漏水北入之又東合甘水(水經/注)¶
　(詳見圖考槐里故城在縣西又洛/谷諸水俱在渭水南詳見盩厔縣)¶
川河(即雍/水)在縣西南渭河之北自武功縣川口流入有¶
　三支其自武功西北來者曰漆水俗名遊豐河源出¶
<pb:KR2k0050_WYG_009-28b>¶
　麟遊其自武功東北來者曰沮水亦名浴水俗名沐¶
　浴河源出永夀其自武功西南來者曰湋水俗名渾¶
　水河源出鳳翔縣漆沮二水合流於武功縣東五里¶
　其下流又合湋川水經川口東流入本縣界胡浹橋¶
　又東至清化坊東南入渭(縣/冊)¶
馬牧澤　在縣東南二十里南北廣四里東西二十一¶
　里(元和/志)明時其地屬於秦藩(縣/志)¶
浪井　在縣西三里耿祠鄉唐貞元五年自然湧出有¶
<pb:KR2k0050_WYG_009-29a>¶
　疾者飲之多愈逺近取汲朝夕如市(賈/志)¶
湯臺泉　在縣西十五里(縣/志)¶
板橋泉　在縣西十七里(縣/志)槐里縣有板橋泉(魏書地/形志)¶
　在興平縣西北十七里深百尺(長安/志)¶
龍泉(一名温泉又/名姜子泉)在縣西十七里一名温泉又名姜子¶
　泉周數十步深不可測(長安/志)始平縣有温泉(魏書地/形志)¶
　(始平故城/在縣南)成國故渠東逕龍泉北(水經/注)涇龍泉新泉¶
　相去十餘步在縣西(馬/志)¶
<pb:KR2k0050_WYG_009-29b>¶
馬嵬泉(俗名娘/娘泉)在縣西二十五里今俗名娘娘泉(馬/志)在¶
　縣西周數十步深百尺流入白渠(長安/志)史家泉在縣¶
　西三十五里又馬嵬鎮西北有五龍泉(縣/志)¶
清水泉(一名徐洪泉/又名永濟泉)在縣西南二十五里胡浹橋舊有¶
　泉堙廢順治十五年知縣徐開熙開濬典史洪廷憲¶
　共勷之因名徐洪泉又曰永濟泉(縣/志)¶
醴泉　在縣東南二十里周數十步深不可測(長安/志)興¶
　平縣有醴泉(金史地/理志)舊圖經曰泉在扶風鄉唐貞觀¶
<pb:KR2k0050_WYG_009-30a>¶
　十二年自然湧出其味如醴飲之療疾今涸(縣/志)¶
靈寳泉　在縣東南二十里周數十步(長安/志)舊圖經曰¶
　漢邊韶得靈寳符於此泉祈禱有應因名(縣/志)¶
玉女泉　在縣東五里高店寨(縣/志)¶
　　臨潼縣¶
驪山　在縣南里許即藍田北山(縣志考詳/見圖)¶
普陀原(即奉/政原)在縣北二十里(縣/圖)五丈渠逕藕原東東南¶
　流注於渭(水經/注)普陀原在渭河北岸即高陵之奉政¶
<pb:KR2k0050_WYG_009-30b>¶
　原或以為即藕原也(縣/志)¶
荆原(一名/斷原)在縣北八十里即荆山脉盡處自三原縣迤¶
　邐而來至富平臨潼二縣之交為漆沮水衝斷因名¶
　斷原(縣/志)¶
銅人原　在縣西南二十里接咸寧界(縣志寧詳/見咸  縣)¶
新豐原(一名/青原)在縣東南二十里(雍大/記)泠水歴隂槃新豐¶
　兩原之間(水經/注)新豐原一名青原西接隂槃東至零¶
　口蜿蜒二十餘里與渭南縣接皆新豐原也(縣/志)¶
<pb:KR2k0050_WYG_009-31a>¶
慶山　在縣東南三十五里(雍大/記)垂拱二年新豐露臺¶
　鄉有山涌出武后名之曰慶山(唐書五行志東新/豐故城在縣  北)昭¶
　應縣有慶山(地理志今昭應/故城即  治)山高二百餘尺(長安/志)¶
種金原　在縣東(縣/志)¶
鴻門阪　在縣東十七里新豐南原之上西臨小河(縣/志)¶
　鴻門在新豐古城東未至戲水道南有斷原南北洞¶
　開也(史記/索隠)新豐縣故城東三里有坂長二里餘塹原¶
　通道南北洞開有同門状謂之鴻門(水經/注)鴻門在始¶
<pb:KR2k0050_WYG_009-31b>¶
　皇陵北十里即沛公㑹項羽處(闗中/記)漢舊大道北下¶
　坂口名也即亭尉呵李廣處(長安/志)在麗山北十里(雍/録)¶
　北有鴻陂南有坂口故曰鴻門(雍勝/畧)坂距戲水十里¶
　(潛確類書里按縣志有項王營在/縣東十五  葢即古之鴻門也)¶
渭水　在縣北十五里自咸寧縣流入又東入渭南縣¶
　界(禹貢/錐指)渭水自合涇水又東逕鄣縣西又東得白渠¶
　枝口又東與五丈渠合又東逕新豐縣故城北東與¶
　魚池水㑹又東逕鴻門北又東石川水南注焉又東¶
<pb:KR2k0050_WYG_009-32a>¶
　戲水注之又東泠水入焉又東合首水(水經注在鄣/縣故城  縣)¶
　(東/北)渭水與涇水合至臨潼而益大每水漲瀰漫不可¶
　渡(縣志考詳/見圖)¶
水碓河(碓一/作磑)在縣西五里(長安/志)水磑河源出磑子谷至¶
　縣西北流入渭(縣/志)¶
石澗河(一名/冷水)在縣西二里源出驪山南澗謂之冷水以¶
　别温泉也(縣/志)¶
潼水　在縣西半里源出驪山南谷中即飲濟泉也流¶
<pb:KR2k0050_WYG_009-32b>¶
　至縣西門外數百步合縣東之臨河入於渭(縣/志)¶
新豐河(即魚/池水)在縣東十五里新豐鎮(縣/冊)魚池水出麗山¶
　東本導源東流後始皇葬山北水過而曲行東注北¶
　轉始皇造陵取土其地汙深水積成池謂之魚池池¶
　在始皇陵東北五里周迴四里池水西北流逕始皇¶
　冡北又西北逕鴻門西又逕新豐縣故城東其水際¶
　北城世謂是水為隂槃水又北絶漕槃溝注於渭(水/經)¶
　(注/)魚池水在始皇陵東北五里又隂槃河水在縣東¶
<pb:KR2k0050_WYG_009-33a>¶
　北十四里源出縣北陽村社(長安志即按水經注則/隂槃水  魚池水下流)¶
　(而長安志又以隂槃魚池為兩/水今據縣冊則果屬兩水也)¶
戲水　在縣東二十七里(雍勝/畧)戲在新豐東今有戲水¶
　驛其水出藍田北界横嶺至此北流入渭(顔師古/漢書注)戲¶
　水周幽王與襃姒遊於此故以為名水至濁(兩京道/里記)¶
　今新豐東北十里有戲水當古道即周章軍至處(史/記)¶
　(正/義)隂槃縣有戲水(魏書地形志東隂/槃故城在縣)戲水出麗山馮¶
　公谷東北流又北逕麗戎城東又北右總三川逕鴻¶
<pb:KR2k0050_WYG_009-33b>¶
　門東又北逕戲亭東又北分為二水並注渭(水經/注)¶
市谷水(一名玉/橋河)在縣東三十里流入渭(長安/志)玉橋河即¶
　市谷水下流(縣/志)¶
漆沮水(漆一作柒一名石川河俗/名張家河又名交口河)在縣東北四十里渭¶
　水北自富平縣流入又南入渭(縣/圖)渭水又東過漆沮¶
　入于河(書經/禹貢)萬年縣有漆沮水(魏書地形志東萬年/即櫟陽在縣  北)¶
　沮水自絶白渠東逕萬年縣故城北為櫟陽渠闞駰¶
　曰櫟陽西有涇渭北有小河謂此水也其水又南屈¶
<pb:KR2k0050_WYG_009-34a>¶
　更名石川水又西南逕郭&KR1668;城西與白渠枝渠合又¶
　南入於渭水(水經/注)石川河在櫟陽縣東三十里自華¶
　原富平兩縣界來入縣界合渭水(長安志耀華原/縣今屬  州)石¶
　川河在縣東北永豐鄉通富平縣河水(雍大/記)石川河¶
　在縣東北八十里水中多圓石故名自富平縣流逕¶
　斷原入縣境東逕康橋受葡萄河水又折而南至相¶
　橋與清河合流西南至交口入渭其葡萄河發源富¶
　平之温泉至康橋西流入漆沮其水微温冬月不氷¶
<pb:KR2k0050_WYG_009-34b>¶
　中多蟹蛤(縣/志)交口河北經張家村又名張家河(馬/志)¶
清谷水(一名清河一/名五丈河)在縣北五十里自高陵界來東流¶
　合石川河入渭(縣/册)清水東南入萬年縣謂之五丈渠¶
　又逕藕原東東南流注於渭(水經/注)即冶谷水下流也¶
　自三原高陵界來入白渠至縣界合渭水(長安/志)清河¶
　在縣北自三原界隨荆山東下至黑䇿橋折而南至¶
　櫟陽鎮一名五丈河復折而東至相橋入石川河(縣/志)¶
泠水(一名百丈水/一名零水)在縣東四十里接渭南界(縣/圖)泠水南¶
<pb:KR2k0050_WYG_009-35a>¶
　出胏浮山北㑹三川統歸三壑歴隂槃新豐兩原之¶
　間北流注于渭(水經/注)泠水别名百丈水(寰宇/記)泠水一¶
　作零水(長安/志)源出渭南縣南山北西北流逕新豐原¶
　之右又北逕零口鎮入於渭(縣/志)¶
温湯　在縣東南驪山下(縣圖蹟詳/見古)¶
煮鹽澤　在縣北三十五里(縣/册)櫟陽縣有煮鹽澤(唐書/地理)¶
　(志/)在櫟陽縣南十五里澤多鹹鹵苻秦時于此煮鹽¶
　(元和/志)今走馬村水多鹹或即其地(縣/志)¶
<pb:KR2k0050_WYG_009-35b>¶
鳴犢泉　在縣西北十五里今西泉已涸惟東泉有水¶
　(縣/冊)泉在縣西北獨孤村有二泉東西相隔俗云東泉¶
　一犢没泉底牛母悲鳴其犢自西泉出故名(雍勝/畧)縣¶
　西北十里有響泉厓下有聲如笙簧(縣/志)¶
八角井　在縣西十五里窰村(縣/志)¶
灥澄泉(灥從縁切雨而/泉出也一作淼)在縣西南五里(長安/志)¶
石墖泉　在縣東南十五里(縣/志)¶
平泉　在縣東五十里(縣/志)¶
<pb:KR2k0050_WYG_009-36a>¶
喝吽井(喝吽一作蝎/蚌疑字誤)在縣東北上七里官道側井傍有¶
　環道縈繞及於水次(長安/志)¶
阿姑泉　在縣東北二十五里(縣/志)¶
飲馬泉　在縣東北三十五里今堙(縣/冊)¶
　　高陵縣¶
奉政原(政一作正又/名降駕原)在縣南十里周漢隋唐王侯将相¶
　多葬於此(府/志)東西長三十里南北濶三里(長安/志)原自¶
　涇陽來過縣境盡於臨潼長幾百里高者四五丈涇¶
<pb:KR2k0050_WYG_009-36b>¶
　渭之不能北徙者此原障之也一名降駕原相傳漢¶
　文帝自代來次高陵毘沙鎮四日或云原上有崇皇¶
　寺唐明皇兩幸之故名(縣/志)¶
鹿苑原(亦名奉政原/一名鹿臺)在縣西南三十里東西長十五里¶
　南北濶一里(長安/志)原上有鹿臺祠嵗旱百姓祈禱輒¶
　應號為鹿臺将軍(寰宇/記)原自咸陽縣來當涇渭二水¶
　之間亦名奉政原陽陵之所在也(縣志縣陽陵故/城在  西南)¶
渭水　在縣南十里自咸陽縣流入與咸寧縣接界又¶
<pb:KR2k0050_WYG_009-37a>¶
　東入臨潼界(縣/冊)渭水又東㑹于涇(書經/禹貢)渭水東逕霸¶
　縣北與高陵分水又逕平阿侯王譚墓北左則涇水¶
　注之又東逕鄣縣(水經注縣霸縣今屬/咸寧鄣  今屬臨潼)渭水來自咸¶
　陽又流入櫟陽界(長安志臨櫟/陽今屬  潼)渭水在縣南每遇泛¶
　漲瀰漫十餘里然皆南徙其北岸即數年一圯不過¶
　一二丈故曰高陵(縣志考詳/見圖)¶
涇水　在縣西南二十里(縣/圖)涇水自涇陽入縣境至上¶
　馬渡入渭(縣/志)自入境東行十里至船張村入渭(縣冊/  詳)¶
<pb:KR2k0050_WYG_009-37b>¶
　(見圖/考)¶
清水　在縣東北自三原縣流入又東南入臨潼界(縣/冊)¶
　清水東南入高陵縣逕黄白城西又南絶白渠又屈¶
　而東流謂之曲梁水又東南逕高陵縣故城北又東¶
　南絶白渠枝瀆而東南入萬年縣(水經注臨萬年/縣今屬  潼)¶
蓮池　在縣治東偏元至元中縣令王珪引昌連渠水¶
　入城注之今廢(縣/志)¶
渭北溝　在縣南奉政原上(縣/志)¶
<pb:KR2k0050_WYG_009-38a>¶
御井(一名八/角井)在縣西十里唐高祖時龍躍宫中井也今¶
　龍泉寺八角井是(賈/志)¶
飲馬泉　在縣西十五里相傳漢文帝飲馬於此今堙¶
　(縣/志)¶
　　鄠縣¶
終南山　在縣南東接長安西接盩厔界(縣/圖)鄠縣有終¶
　南山(隋書地/理志)山在縣東南二十里(元和/志)終南山在縣¶
　境隨地異名逺者三十里近者二十里皆終南也(縣/志)¶
<pb:KR2k0050_WYG_009-38b>¶
　(圖詳見/  考)¶
澇峪　在縣西南二十里接盩厔界(縣/圖)宣帝時鄠縣有¶
　勞谷五牀山祠(漢書郊/祀志)澇水出南山澇谷(水經/注)去澇¶
　峪二里有支鍋潭潭南有卧龍石桃花溝磨石溝瓦¶
　統溝十八盤銀洞溝朝陽洞沿峪兩岸則西盩東鄠¶
　分界也張士竒曰峪内苦竹溝八里坪犁轅坪土田¶
　並肥美(縣志是按峪音欲爾雅釋水注谿曰峪或从/山則  峪與谷通故秦地於谷多謂之峪凡)¶
　(谷峪字並從原本非/互異也後皆倣此)¶
<pb:KR2k0050_WYG_009-39a>¶
栗峪　在縣西南二十里其相近有馬峪(縣/圖)栗峪内有¶
　馬連岔車轅坡石牆溝東夾溝西夾溝山口至黒龍¶
　大王嶺約三十里(縣/志)¶
皂峪　在縣西南二十里其相近有直峪(縣/圖)皂峪内有¶
　東平溝西平溝子房洞兵溝鐵樓溝黄土坡又石門¶
　有仙人跡将軍石山口至上銀洞三十里(縣/志)¶
牛首山　在縣西南(縣/圖)牛首之山澇水出焉(山海/經)今長¶
　安西南有牛首山(郭璞/注)繞黄山而欵牛首(西京/賦)甘泉¶
<pb:KR2k0050_WYG_009-39b>¶
　宫有牛首山(三輔/黄圖)牛首山在縣西南二十三里南接¶
　終南在上林苑中澇水所自出(元和/志)南有萬仞層山¶
　而有小洞在其下宛若牛伏左右兩泉相傳為牛乳¶
　首東鎮清流尾西蟠胡嶺又東為牛心嶺樊家山嶺¶
　上有晉王池又華陽峪在牛首山西其最高者曰将¶
　軍山(縣/志)¶
白雲山　在縣南二十里(縣/冊)山與縣治對其下有白雲¶
　觀老子泉其相近為檀峪又有五里坡李靖泉(縣/志)¶
<pb:KR2k0050_WYG_009-40a>¶
曲峪　在縣南二十里曲峪之内有蓮花山石灰洞蒿¶
　平潭石青洞班鳩嶺上至一碗泉嶺又相近有黄栢¶
　峪内有土地嶺又有烏桑峪内有長仙洞觀音淬赤¶
　干嶺(縣/志)¶
圭峯　在白雲山東與重雲寺相對其形如圭又有小¶
　圭峯其相近為太平峪有長嘯洞(縣/志)自高冠谷入太¶
　平谷山水益竒絶石道甚險入長嘯洞過虎溪西南¶
　下至重雲閣訪鳳池觀雲頂凌霄羅漢三峯登東嶺¶
<pb:KR2k0050_WYG_009-40b>¶
　望大頂積雪復東北來雲際遂宿大定寺晨登上方¶
　北望大頂重巒無際下山縁東澗復憩于重隂下院¶
　出閣遊太平宫故基而歸(宋程頤鄠/山詩序)¶
丫髻山　在縣南二十五里山分岐似髻故名其相近¶
　有㫖壁崖(縣/志)¶
鷄頭山(一名小/武當山)在縣東南三十里(長安/志)秦苻生棄長安¶
　欲西上隴山士卒散盡遂入鷄頭山(十六國/春秋)形似鷄¶
　頭故名俗呼為小武當山(雍勝/畧)在太平峪西(縣/冊)¶
<pb:KR2k0050_WYG_009-41a>¶
高冠峪　在縣東南三十里峪内有高冠潭老軍渴倉¶
　頭岔(縣/志)高冠峪在紫閣東(城南/記)¶
萬花山　在縣東南三十里(縣/冊)在太平峪中又有藥王¶
　洞黄崖洞草坪其外即隋太平宫唐避暑宫遺址(縣/志)¶
紫閣峯　白閣峯　黄閣峯　俱在縣東南三十里(縣/圖)¶
　紫閣峯隂入渼陂(唐杜/甫詩)東望白閣雲半入紫閣松(岑/參)¶
　(詩/)紫閣峯有瀑布景特竒絶(王九思終/南山記)紫閣峯在縣¶
　東南旭日射之爛然而紫其形上聳若樓閣然白閣¶
<pb:KR2k0050_WYG_009-41b>¶
　隂森積雪弗融(雍勝/畧)三峯相距不甚逺又大頂峯凌¶
　霄峯羅漢峯俱在三閣東明道先生嘗遊此(賈/志)内有¶
　羊圏崖魚盤嶺又子房山在紫閣峯北有黄石洞相¶
　傳為張良辟榖處(縣/志)¶
神水峪　在縣東南三十里(縣/冊)峪内有睡佛洞(縣/志)¶
雲際山　在縣東南六十里有大定寺(長安/志)夜半月歸¶
　雲際寺(杜甫/詩)山東接長安界(縣/圖)¶
渭水　在縣北三十里自盩厔縣流入又東入長安界¶
<pb:KR2k0050_WYG_009-42a>¶
　(縣/圖)渭水自合漏水又東合甘水又東豐水南來注之¶
　(水經/注)渭河自興平界流來至縣之元村東北十五里¶
　入咸陽境(縣冊考詳/見圖)¶
耿谷水　在縣西接盩厔界(縣/圖)耿谷水在縣西南三十¶
　里甘谷水在縣西南二十二里皆北流入興平界入¶
　渭水(長安/志)馬融云甘有扈南郊地也又水名今在鄠¶
　縣西(書孔/傳)甘水出鄠縣南甘谷書曰啟與有扈戰于¶
　甘之野即此地也至甘河鎮合於渭(雍大/記)¶
<pb:KR2k0050_WYG_009-42b>¶
澇水(澇一/作潦)在縣西二里又流入咸陽界(縣/志)牛首之山澇¶
　水出焉西流注于潏水(山海/經)上林苑有潦潏(子虚/賦)潦¶
　水即澇水也(李善/注)潦音牢出鄠縣西南山潦谷(顔師/古注)¶
　澇水出南山澇谷北逕漢宜春觀又東北逕鄠縣故¶
　城西際城北出合渼陂水又北流入于渭(水經/注)鄠縣¶
　有澇水(隋書地/理志)澇水出扶風鄠縣北入渭(許氏/説文)澇水¶
　至縣北之元村入渭(長安/志)澇水合渼陂水流至長安¶
　縣界入潏水(賈志襲按今澇水入渭不合潏水賈/志殆  山海經之說而未之考耳)¶
<pb:KR2k0050_WYG_009-43a>¶
渼陂水(一名五/味陂)在縣西五里(元和/志)渼陂水出宜春觀北¶
　東北流注澇水(水經/注)鄠縣有渼陂(唐書地/理志)本五味陂¶
　陂魚甚美因誤名之(十道/志)渼陂在鄠縣周十四里北¶
　流入澇水(説/文)渼陂出終南山諸谷合胡公泉為陂唐¶
　寳厯二年勅渼陂令尚食使收管不得雜人採捕其¶
　水任百姓溉灌勿令廢碾磑之用文宗初詔並還府¶
　縣(長安/志)山谷之水並胡公白沙諸泉合而北注渼陂¶
　受之自陂頭南至曲抱村可數里許高岸環隄一泓¶
<pb:KR2k0050_WYG_009-43b>¶
　蕩漾層巒叠嶂影落數百頃波濤半陂以南純浸山¶
　此實際語也(劉士龍/渼陂記)陂在縣西又有錦繡溝即渼陂¶
　之上游自𤓰牛臺北而下至渼陂二里許元季以陂¶
　魚可治痔漏遊兵决陂取之陂遂廢其地皆為水田¶
　明末知縣張宗孟重加障築其胡公泉在縣西南十¶
　里丈八村泉上有陳胡公廟又劉士龍云白沙泉色¶
　如銀而加湛味如飴而加冽在割耳庄(縣/志)¶
吕公河(一名白/公河)在縣東(縣/圖)檀谷水出終南山檀谷即長¶
<pb:KR2k0050_WYG_009-44a>¶
　樂渠上源(寰宇/記)栗峪口水源出清凉山與皁峪口水¶
　俱入於澇明萬厯中知縣吕仲信引潭谷皁谷及阿¶
　福泉諸水經縣東闗北折而西入澇水人謂之吕公¶
　河知縣白應輝復加疏濬又鑿栗谷直谷諸水為新¶
　河引流入吕公河人亦謂之白公河後漸堙廢明末¶
　知縣張宗孟復濬深廣引澇水自白雲山逕天和村¶
　羅什寺至南闗外入新河及城壕民享其利後仍淤¶
　塞康熙間知縣康如璉重濬治之又縣北有三里河¶
<pb:KR2k0050_WYG_009-44b>¶
　自南澇店迤南引澇河水逕澇店鎮至龍臺坊入渭¶
　河(縣/志)¶
扈陽谷水(扈陽一作化羊即泥渠水/一名扈水又名馬腹陂)在縣東二十里北¶
　流入咸陽界(縣/圖)扈水上承扈陽池(古水/經注)一名扈水今¶
　名馬腹陂(十道/志)鄠南化羊谷有水出焉或本名扈陽¶
　訛為化羊也其水流至咸陽縣為泥渠之上源(縣/志)¶
豐水(豐一作酆/一作澧)在縣東三十里流逕長安入咸陽界(縣/圖)¶
　灃水攸同(書經/禹貢)漆沮入渭灃水所同同之於渭(孔/傳)豐¶
<pb:KR2k0050_WYG_009-45a>¶
　水東注維禹之績(詩經/大雅)堯時洪水豐水亦汜濫為害¶
　禹治之使入渭東注河(毛/箋)豐水深十仭而不受塵垢¶
　金鐵在中形見於外(老/子)灃水出鄠縣東南北過上林¶
　苑入渭(漢書地/理志)灃水出鄠縣南山豐谷(漢書/音義)豐水自¶
　縣東南終南山發源北流逕縣東二十八里又北流¶
　入渭(元和/志)豐水一作酆又作灃出長安縣西南五十¶
　五里終南山豐谷源濶十五步其下濶六十步水深¶
　三尺(長安/志)自紫閣而下逕秦渡鎮北入渭(縣/冊)¶
<pb:KR2k0050_WYG_009-45b>¶
太平谷水(即清渠水一/名林谷水)高冠谷水(冠一/作觀)俱在縣東南三¶
　十里太平谷水濶七步深二尺高冠谷水濶三步深¶
　一尺其底並碎沙石北流入長安縣界合豐水(長安/志)¶
　太平谷水一名林谷水源出終南山即清水渠之上¶
　流(寰宇/記)太平谷中有鳳池即水之源也高觀谷水源¶
　出高觀谷谷有石穴石潭潭最靈旱禱輒應(縣/志)¶
滿池濼(即滈/水)在縣東北二十八里周三里(長安/志)即滈水¶
　上源東北流入長安縣馮席村(縣/志)¶
<pb:KR2k0050_WYG_009-46a>¶
八部澤　在縣東南十八里(長安/志)在縣東南五里周迴¶
　五十里(元和/志)¶
龍臺澤(一名/觀水)在縣東北三十里周迴二十五里澤中有¶
　馬祖壇(元和/志)龍臺澤一名觀水在豐水西北(寰宇/記)¶
冷泉　在縣東南雙荘(縣/志)¶
没豬泉　在縣東南二十里孫谷村(縣/志)在縣東南俗傳¶
　有野豬没而為泉圖經曰按說文豬亦瀦也水所停¶
　曰瀦禹貢雍州有豬野今鄠實終南之隈没汩没也¶
<pb:KR2k0050_WYG_009-46b>¶
　葢泉澤即水所停耳俗神之非也(長安/志)¶
丹陽井　在縣東三十里相傳為元真人馬丹陽取水¶
　煉藥處(賈/志)¶
　(附/考)阿姑泉水甚甘冽有阿姑廟(縣志入按此泉無考/疑即  澇水之阿福)¶
　　(泉/)¶
　　藍田縣¶
終南山　在縣西南七十里與咸寧接界(縣志考詳/見圖)¶
秦嶺　在縣東南接商州界(明一/統志)藍田縣有秦嶺(通/典)即¶
<pb:KR2k0050_WYG_009-47a>¶
　南山别出之嶺凡入商洛者必越嶺而後達東出即¶
　藍田闗也今嶺上有昌黎公祠(縣/志)¶
横嶺　在縣北三十五里自臨潼之驪山東入縣界横¶
　接華州界(長安/志)嶺下有水名横河(縣/志)¶
阿福原　在縣北四十里世傳為太白神祖居今有太¶
　白祠又相近有下駕原秦昭王冡在焉一云以當時¶
　葬時執紼者名也(縣/志)¶
白鹿原　在縣西二里許袤廣百五十里半入咸寧境¶
<pb:KR2k0050_WYG_009-47b>¶
　(雍勝/畧)霸水合滻水歴白鹿原原東即霸川之西故芷¶
　陽矣是謂之霸上(水經注咸芷陽/縣今屬  寧)藍田縣有白鹿原¶
　(魏書地/形志)驪山西有白鹿原昔文帝至霸陵居北臨厠¶
　指新豐路示慎夫人韋昭曰高岸夾水為厠今斯原¶
　夾二水也(三秦記寧霸陵/今屬咸  縣)平王東遷之後有白鹿遊¶
　此原以是名則秦運之象也(寰宇/記)在縣西五里其原¶
　南接南山西北入萬年界(長安志寧萬年/今屬咸  縣)白鹿原者¶
　南山之麓東西二十五里南北四十里霸水行於原¶
<pb:KR2k0050_WYG_009-48a>¶
　上至於霸陵皆此原也(雍/録)鹿走溝在白鹿原去縣西¶
　十里俗名盧子溝又有鳬峪亦在白鹿原去縣西十¶
　五里又獐坡在縣西二十里又龍鳳坡在縣南二十¶
　里葢白鹿原之尾也接咸寧界(縣/志)¶
輞谷(谷一/作峪)在縣西南二十里又採谷在縣西南三十里¶
　二谷並有細路通上洛(長安志商上/洛今屬  州)商嶺水流至藍¶
　橋復流至輞谷如車輞環凑落叠嶂入深潭有千聖¶
　洞細水洞茶園栗嶺唐右丞王維荘在焉所謂輞川¶
<pb:KR2k0050_WYG_009-48b>¶
　也(雍大/記)輞川口即嶢山之口去縣南八里兩山夾峙¶
　川水從此北流入灞其路則隨山麓鑿石為之計五¶
　里許甚險狹即所謂匾路也過此則豁然開爽此第¶
　一區也團轉而南凡十三區其勝漸加計三十里至¶
　鹿苑寺即王維别墅(縣/志)¶
石門谷　在縣西南四十里即唐昭宗所幸處(長安/志)狗¶
　枷東川出南山之石門谷(水經/注)谷有湯泉舊圖經曰¶
　唐初有異僧止此見雪融不積曰必温泉也掘之泉¶
<pb:KR2k0050_WYG_009-49a>¶
　果湧出(府/志)¶
風涼原(一作涼/風原)涼風原在縣西南四十五里南接石門¶
　山北入萬年縣界(長安/志)開山圖曰麗山之西川中有¶
　阜曰風涼原在磈山之隂雍州之福地(水經注志磈/山長安  作)¶
　(硯/山)¶
庫谷　在縣西南五十里(長安/志)藍田縣有庫谷(唐書地/理志)¶
　峪有嶢闗(縣/志)¶
七盤山　在縣南十里䋫坡即其近地(雍勝/畧)貞元七年¶
<pb:KR2k0050_WYG_009-49b>¶
　刺史李西華自藍田至内鄉開新道七百餘里回山¶
　取塗人不病涉謂之偏路(唐書地/理志)七盤十二䋫藍田¶
　之險路(杜佑/通典)七盤山延亘綿逺西接終南東通商洛¶
　險峻紆迴即所云七盤十二繞(縣舊/志)¶
蕢山　在縣南十里其下即輞川口(縣/志)漢高帝引兵踰¶
　蕢山擊秦軍即此(賈/志)¶
虎坷山　在縣南十五里許即輞川之北垞(縣/志)¶
悟真谷　在縣南十五里相傳昔有高僧寫湼槃經羣¶
<pb:KR2k0050_WYG_009-50a>¶
　鴿自空中含水以注硯今其地為藍田絶勝處人多¶
　遊眺於此(縣/志)¶
嶢山(一名嶢嶺又/名青泥嶺)在縣南二十里嶢闗葢因此山而名¶
　亦謂之嶢嶺(長安/志)山在上洛北藍田南武闗之西(漢/書)¶
　(注/)嶢山又名青泥嶺故水經曰嶢桞城俗謂之青泥¶
　城(雍/録)¶
桓公堆(一名愁思堆/一名韓公堆)在縣南二十五里(縣/志)桓温征闗中¶
　苻健遣子生弟雄等屯嶢桞愁思塠以拒温(晉書/本傳)韓¶
<pb:KR2k0050_WYG_009-50b>¶
　公堆上䟦馬時迴望秦川樹如薺(唐李商隠詩公按/愁思塠即桓  堆)¶
　(葢以桓温而名後/乃訛桓而為韓耳)¶
錫水洞　在縣南三十里相傳昔有高僧以錫杖自藍¶
　橋山下通之其水遂由山穴經洞前流入輞谷河(縣/志)¶
全山　在縣南五十里峭㧞天表樹木森欝與碧仙洞¶
　對峙洞在藍橋東高數十丈相傳為韓湘子脩真處¶
　又名韓湘子洞(縣/志)¶
王順山(一作/望舜)在縣東南二十里(長安/志)舊圖經云昔道人¶
<pb:KR2k0050_WYG_009-51a>¶
　王順隠此山得道因名俗呼望舜山音訛也其相近¶
　有藍谷(縣/志)¶
藍田山(一名玉山一/名覆車山)在縣東南三十里一名玉山(雍勝/畧)¶
　藍田縣山出美玉(漢書地/理志)藍田山形如覆車又名覆¶
　車山(述征/記)藍田縣有覆車山(唐書地/理志)玉山高並兩峯¶
　寒(唐杜/甫詩)縣西北四十里有驪山即此山之北阜(括地/志)¶
　按後魏風土記云山巔方二里仙聖遊集之所霸水¶
　源出此又西有華胥氏陵尊盧氏陵次北有女媧氏¶
<pb:KR2k0050_WYG_009-51b>¶
　谷則知此地是三皇舊居(寰宇/記)山有唐公主洞青葱¶
　綺麗俗傳唐時有公主好道闢此居之又山下有玉¶
　漿井深丈餘本無水有疾者䖍禱之懸瓶井中即得¶
　水色白味甘如玉漿飲之輒愈(縣/志)¶
倒回谷(即藍/田谷)在縣東南五十里灞水出此谷内通商州¶
　洛南界葢即水經注之藍田谷也(長安/志)霸水出藍田¶
　縣藍田谷所謂多玉者也(水經/注)鴉谷在縣東南即白¶
　鵶谷也杜甫詩盤剝白鵶谷口栗即此(縣/志)¶
<pb:KR2k0050_WYG_009-52a>¶
銅谷(銅一/作同)傾谷(即輕/谷)俱在縣東(縣/圖)藍田谷西北有銅谷¶
　次東有輕谷(水經/注)傾谷在縣東五十里又銅谷在傾¶
　谷西(長安志輕按同/傾即銅  之訛)¶
阜兒山(阜一/作鳯)在縣東六十里俗傳有鳳棲此因名鳳兒¶
　山訛鳳為阜也(長安/志)¶
元象山(即倒虎山/倒一作側)在縣東接渭南界(縣/圖)側虎山一名元¶
　象山在覆車山北(寰宇記縣詳/見渭南)¶
金山　在縣東北三十里昔風后逐蚩尤有功後世封¶
<pb:KR2k0050_WYG_009-52b>¶
　為金山之神土人立祠祀焉今縣南五里有蚩尤嶺¶
　(縣/志)¶
　(附/考)藍田縣有虎候山(漢書地/理志)虎候山在縣境(地道記/  按此)¶
　(山無/考)¶
灞水(灞古作霸即滋/水一名藍谷水)在縣南又西北入咸寧界(縣/圖)灞水¶
　出藍田谷北入渭(漢書地/理志)灞水亦名藍谷水即秦嶺¶
　水之下流(史記封/禪書注)南有元灞素滻(潘岳西/征賦)霸水古曰¶
　滋水秦穆公更名霸水以顯霸功水出藍田縣藍田¶
<pb:KR2k0050_WYG_009-53a>¶
　谷西北有銅谷水次東有輕谷水二水合而西注之¶
　又西流合渥水又北歴藍田川逕藍田縣又左合滻¶
　水歴白鹿原東(水經/注)藍田縣有滋水(隋書地/理志)灞水東¶
　南自商州上洛界流入又西北合滻水入渭(元和/志)闗¶
　内道大川白灞水(唐書地/理志)源出縣東南秦嶺倒回谷¶
　西北流九十里入萬年縣界騫村岸濶六十尺(圖/經)十¶
　道志云灞水為荆溪狗枷二水之下流今接□川焦¶
　戴川及湯谷石門諸谷水皆㑹焉不獨荆溪狗枷二¶
<pb:KR2k0050_WYG_009-53b>¶
　水也(咸寧/縣志)商州牧䕶闗水發源秦嶺西出藍田即灞¶
　水之源(商州志秦按言灞源者其説不一葢南北水/道皆由  嶺而分其東南入商境者為丹其)¶
　(西北入藍田者為灞即牧䕶闗水也大約秦嶺/西北諸谷之水皆注於此故其説不免岐出也)¶
劉峪水(一名泥水又/名青泥水)在縣東南(縣/冊)劉谷水一名泥水又¶
　銅谷水出縣東銅谷合輕谷水西注泥水(長安/志)水出¶
　藍田山東谷俗謂之劉谷西北與石門水合(古水/經注)一¶
　名青泥水水經注云青泥水歴嶢桞城南杜甫詩云¶
　飯煮青泥坊底芹即此(雍勝/畧)¶
<pb:KR2k0050_WYG_009-54a>¶
藍谷水(即藍水一/名清河)在縣東南三十里(府/志)藍谷水發源秦¶
　嶺北逕藍闗藍橋過王順山下西北流入灞水杜詩¶
　藍水逺從千澗落即此(雍勝/畧)藍水逕悟真寺一名清¶
　河(縣/志)¶
白馬谷水(一名土/膠河)在縣東半里以其混濁不清一名土¶
　膠河源出石鼓山㑹里峪諸澗水西流入縣界(縣志/  按)¶
　(圖今訛為/土橋河)白馬谷水出縣東白馬谷南流逕縣南又¶
　西北流入灞水(長安/志)¶
<pb:KR2k0050_WYG_009-54b>¶
輞谷水(即渥/水)在縣南八里(縣/圖)渥水西繞嶢闗北歴嶢桞¶
　城又西北流入灞水(水經/注)渥水即輞谷水(雍大/記)輞谷¶
　水出南山輞谷北流入灞又有蓼子澗水在縣南三¶
　里出南山西北流入輞谷水又岐谷水出縣西南岐¶
　谷南流入灞水(長安/志)縣南八里至川口兩山壁立其¶
　下即輞谷河(明陳文燭/輞川記)輞川在縣南嶢山之口其水¶
　淪漣如車輞然故名(賈/志)¶
渏水　在縣北三里又注水在縣北五里源出青岡凹¶
<pb:KR2k0050_WYG_009-55a>¶
　又沙河在縣北二十里其水並流入于灞(縣/志)白牛谷¶
　水出縣西北白牛谷西南流入灞水(長安志即按白/牛水疑  渏注)¶
　(等水然/無可考)¶
滻水(一名/沂水)在縣西南(縣/圖)終始灞滻(司馬相如/上林賦)南陵縣沂¶
　水出藍田谷北至霸陵入霸水(漢書地理志陵按此/即滻水也南  縣今)¶
　(屬咸/寧)滻水自藍田谷西北流與一水合水出西南莽¶
　谷東北流注滻水滻水又北歴藍田川又北流注于¶
　霸水(水經/注)闗内道大川曰滻水(唐書地/理志)滻源出藍田¶
<pb:KR2k0050_WYG_009-55b>¶
　縣境西稍北行至白鹿原西即趨大興城直至霸陵¶
　乃始合灞其力比灞差小而與之對行故言灞者多¶
　舉滻而與之俱也(雍録屬大興/城今  咸寧)滻水出藍田南山谷¶
　西北流至咸寧界得荆谷廣谷水又得採谷石門庫¶
　谷水過白鹿原西又過省城東合灞水北入渭(雍勝/畧)¶
狗枷川水　荆谷水　俱在縣西南五十里(縣/圖)狗枷川¶
　水有二源西川上承磈山之研槃谷次東有苦谷二¶
　水合而東北流逕風凉原西右合東川水東川水出¶
<pb:KR2k0050_WYG_009-56a>¶
　南山之石門谷次東有孟谷次東有大谷次東有雀¶
　谷次東有土門谷五水北注西北歴風凉原東又北¶
　與西川㑹又北逕宣帝許后陵東斯川於是有狗枷¶
　之名又北逕杜陵東又北注荆溪長水出杜縣白鹿¶
　原西北流謂之荆溪又西北左合狗枷川水北入霸¶
　縣(水經注並杜陵杜縣/霸縣今  屬咸寧)山北縣有苦谷滻水出(魏書/地形)¶
　(志屬山北縣/今  咸寧)狗枷東川水出縣西南終南山又有石¶
　門谷水採谷水俱自秦嶺出北流三十里入萬年縣¶
<pb:KR2k0050_WYG_009-56b>¶
　界又有庫谷水亦自南山出北流入萬年界又有金¶
　谷水出終南山金谷東北流注滻水又北流入灞(長/安)¶
　(志經按金谷水即/水  注之荆溪也)韋述兩京記曰長水以避姚萇諱¶
　改名荆溪因此失其本名雖以顔師古之博而不能¶
　正(雍/録)荆谷水自藍田來至咸寧平川合廣谷水入滻¶
　(馬/志)荆谷水一名荆溪本名長水自藍田至康村入縣¶
　界下流合採谷石門水為滻(咸寧/縣志)荆峪水發源秦嶺¶
　荆峪西北合廣峪庫峪石門峪諸水經白鹿原東流¶
<pb:KR2k0050_WYG_009-57a>¶
　入滻又庫峪水在縣西南五十里又□川在縣西南¶
　又石門湯泉在縣西南四十里俗名湯峪有泉五曰¶
　玉女曰融雪曰連珠曰潄玉曰濯纓人病風濕者浴¶
　之多愈又焦岱河在縣西三十里採谷水在縣西南¶
　三十里其水俱北流合滻入灞(縣志今按荆溪即長/水也  考霸水之西)¶
　(咸寧之東惟荆溪狗枷二水源流差逺可與灞匹故/魏志以苦谷為滻源而括地志長安志諸書又合荆)¶
　(溪狗枷諸水為滻而長水之名遂隠竊意滻水狗枷/荆溪皆異源而同流自魏志之苦谷後人不知確屬)¶
　(何谷故滻水之源無可指而遂以其/下流當之也或云苦谷即今庫谷)¶
<pb:KR2k0050_WYG_009-57b>¶
木峪溝水　雙溪水　俱在縣西二十里(縣/志)木峪溝水¶
　下流入堰兒溝經咸寧界入滻河雙溪水自獐坡流¶
　來入鯨魚溝經咸寧之高橋入滻河(縣/冊)¶
氷池　在縣東南六十里唐鑿氷之所(長安/志)¶
蓮花池　在縣東五里(縣/志)¶
淹池　在縣東北三十五里(縣/志)¶
咽瓠泉　在縣北十五里即李筌遇驪山老母處(縣/志)¶
氷井　在縣西近咸寧界(縣/冊)霧巖玉案二峯之間有氷¶
<pb:KR2k0050_WYG_009-58a>¶
　井長安夏則取氷於此(城南/記)井深數丈水落井中輒¶
　作氷經夏不消長安不藏氷於此井取之(潜確/類書)¶
桂泉　在縣東北四十里泉畔舊有桂一枝因名(長安/志)¶
　　涇陽縣¶
嵯峨山(一名嶻嶭山/一名慈峩山)在縣北五十里一名嶻嶭山(賈/志)嶻¶
　嶭山在池陽縣北(漢書地理志西池/陽故城在縣  北)泥陽縣有慈峩¶
　山(魏書地形志州泥/陽縣今屬耀)鄭渠東逕嶻嶭山南(水經/注)嵯峨¶
　山在雲陽縣東北十里東西二十五里南北二十里¶
<pb:KR2k0050_WYG_009-58b>¶
　山上有雲必雨人以為候(元和志縣雲陽/故城在  北)崇陵在雲¶
　陽縣北十五里嵯峨山(唐書地/理志)慈峨山今土人謂之¶
　嵯峨山音黄帝鑄鼎於此(雲陽/宫記)山東北屬三原西北¶
　屬淳化西南屬涇陽(雍勝/畧)山在縣北東抵清谷西抵¶
　冶谷上有三峯其東曰鉢盂臺旱禱多應中曰大臺¶
　峰頂有仰天池冬夏不涸其西有穴曰石窟深五六¶
　里風從内出昔金元之季人多避亂于此其西又有¶
　二小峯山左故有潦池窪今涸(縣/志)¶
<pb:KR2k0050_WYG_009-59a>¶
豐稔原(一名/北原)在縣北二里所謂北原也自仲山之麓蜿¶
　蜒東南至高陵始盡(縣/志)¶
西城原　在縣北四十里東自天井渠抵洪門監東西¶
　四十里南北十五里(縣/志)¶
覆車原(覆一/作輿)在縣西北三十里自仲山之麓東至冶谷¶
　口或訛為輿車原(縣/志)¶
百頃原　在縣西北六十里東連嵯峨西抵冶谷東西¶
　十里南北五六里高數百丈(縣/志)¶
<pb:KR2k0050_WYG_009-59b>¶
冶谷(即寒門一名谷/口又名東谷口)在縣西北六十里(縣/圖)申公曰所謂¶
　寒門者谷口也(史記封/禪書)寒門黄帝仙處(服䖍/注)冶谷去¶
　雲陽宫八十里封禪書所謂谷口其山出鐵有冶鑄¶
　之利因以為名入谷便洪潦沸騰清泉激射兩岸皆¶
　峭壁孤豎橫盤坎谷凛然凝冱常如八九月中朱明¶
　盛夏當晝暫暄凉秋晚候緼袍不暖所謂寒門者也¶
　(王褒雲/陽宫記)小顔云谷口中山之谷口也今呼為冶谷去¶
　甘泉八十里(索/隠)冶谷亦曰東谷口與涇水所出之谷¶
<pb:KR2k0050_WYG_009-60a>¶
　口東西相去二十餘里有巖曰鄭巖泉曰鄭泉即鄭¶
　子真隠處(縣志泉辨/見醴  縣)¶
仲山(即中山一/名小仲山)在縣西北七十里(縣/冊)武帝獲寳鼎於汾¶
　陰将薦之甘泉迎至中山曣㬈有黄雲葢焉(史記封/禪書)¶
　山在馮翊谷口縣西近九嵕山(索隠屬谷口/縣今  醴泉)闗中有¶
　中山(徐廣/注)鄭國鑿涇水自中山西(河渠/書)鄭渠東逕中¶
　山南俗謂之仲山非也(水經/注)宫南三十里有仲山山¶
　有竹箭生焉俗謂高祖兄仲所居今山有仲子廟積¶
<pb:KR2k0050_WYG_009-60b>¶
　旱祈之圍此而射獵則風雨暴至廟有泉(雲陽/宫記)山在¶
　雲陽縣西十五里(括地/志)小仲山在雲陽縣西北四十¶
　里(長安/志)山東北接嵯峨西麓中隔冶谷西南連九嵕¶
　山涇水逕其中故曰中山或曰以山在冶水西涇水¶
　東也相傳山巔小峯舊有中山二大字四周有仲山¶
　小字數十白如堊若鐫刻者故又名小仲山中仲二¶
　字互稱乆矣山半有泉曰小師泉葢即雲陽宫記所¶
　稱仲子廟之泉也又山之麓有虎坪(縣/志)¶
<pb:KR2k0050_WYG_009-61a>¶
石蛇山　在縣西北(縣/冊)古石蛇在雲陽縣西北四十里¶
　(寰宇/記)臨江潭上有古石蛇頭在山上因名鄭巖在其¶
　下(縣/志)¶
甘泉山(一名石鼓原/一名磨石嶺)在縣西北(府/志)雲陽縣有甘泉山(唐/書)¶
　(地理/志)在雲陽縣西北九十里周六十里(長安/志)甘泉山¶
　俗云磨石嶺漢書單于烽火通於甘泉即此(雍大/記)甘¶
　泉山在涇陽亦曰石鼓原甘泉水出焉甘泉宫在其¶
　上即揚雄作賦夢吐鳳於楮上者(潜確類書山按甘/泉山石蛇  今俱)¶
<pb:KR2k0050_WYG_009-61b>¶
　(屬淳化境/詳淳化縣)¶
石安原(即畢原又/名南原)在縣西南七里(長安/志)苻堅攻張琚於¶
　宜秋還登石安原而歎曰美哉斯原悵然有終焉之¶
　志(崔鴻前/秦録)原在縣南七里高二十丈東西三十八里¶
　南入咸陽界(元和/志)即畢原也又謂之南原西自武功¶
　東訖高陵在涇渭之間綿亘二三百里晉時石勒置¶
　石安縣以此(縣志屬石安/縣今  咸陽)其北陲傍涇者入縣境東¶
　西三十八里(縣新/志)¶
<pb:KR2k0050_WYG_009-62a>¶
長平坂(一名眭城坂/又名長平坡)在縣西南十里(縣/志)武帝上甘泉至¶
　長平坂有蟲盤而覆地色如生肝頭目口鼻皆具上¶
　令東方朔視之還對曰必秦故獄地也按地圖果然¶
　問何以去之曰積憂者得酒而釋洒之立消(東方/朔記)長¶
　平坂在池陽南上原之坂有長平觀去長安五十里¶
　(漢書如/淳注)今涇水南原眭城坂是也(顔師/古注)坂在縣西南¶
　亦名長平坡(元和/志)¶
金錦峪(錦一/作線)在縣東南二十里南原(縣/志)峪東南有臺即¶
<pb:KR2k0050_WYG_009-62b>¶
　唐學士所遊瀛洲故址東西相向(府/志)¶
清涼原　在縣東北四十五里又豐樂原在縣東北五¶
　十里清谷西岸東西十五里南北五六里與百頃清¶
　凉三原俱逶迤嵯峨山前宜黍稷(縣/志)¶
涇水　在縣南自醴泉界流入又東入高陵界(縣/圖)侵鎬¶
　及方至于涇陽(詩經/小雅)雲陽縣有涇水(隋書地/理志)涇水在¶
　雲陽縣西南二十五里又逕涇陽縣南七里又東南¶
　入高陵界秦人毒涇即此處(元和/志)水經注云涇水東¶
<pb:KR2k0050_WYG_009-63a>¶
　流歴峽謂之涇峽又東南逕瓠口鄭白二渠出焉(寰/宇)¶
　(記/)涇水在涇陽縣西北界(長安/志)涇水自縣西北仲山¶
　嵕山之間出谷口始落平壤又東南逕縣南入高陵¶
　界縣以此名(縣志考詳/見圖)¶
五龍谷水　在縣西北自淳化界來其流入涇(縣冊淳/詳見)¶
　(化/縣)¶
焦穫澤(一名瓠口一名/洪門又名洪口)在縣西北六十里(縣/冊)整居焦穫¶
　(詩經/小雅)十藪周有焦穫(爾/雅)今扶風池陽縣瓠中是也(郭/璞)¶
<pb:KR2k0050_WYG_009-63b>¶
　(注/)韓水工鄭國說秦令鑿涇水自仲山西抵瓠口為¶
　渠(漢書溝/洫志)夕宿瓠口之元宫(班彪北/征賦)即焦穫也(本/注)中¶
　山西有瓠口所謂瓠中也(水經/注)焦穫藪亦名瓠口(元/和)¶
　(志/)焦穫藪在涇陽縣北外十數里(寰宇/記)谷口下涇水¶
　出山東南流兩岸阻大原中衍為川迤邐而開其形¶
　如瓠一名洪門又名洪口(縣/志)¶
冶谷河(一名臨/江潭)在縣西北五里自淳化縣流入又東南¶
　入三原界(賈/志)鄭渠自中山又東逕捨車宫南絶冶谷¶
<pb:KR2k0050_WYG_009-64a>¶
　水(水經/注)冶谷河自淳化縣界來逕雲陽縣嵯峨武康¶
　青龍等鄉(長安/志)冶谷河當仲山東嵯峨山西出谷處¶
　為臨江潭在縣西北六十里瀑布飛流噴薄激盪俗¶
　呼為龍潭稍南流即折而東至縣東北辛管滙東合¶
　清谷水(縣/志)文川水在龍潭東北接百頃原水村花卉¶
　望之甚麗故名(府/志)¶
清谷水(一名/靖川)在縣東北自三原縣逕嵯峨東麓出谷南¶
　流逕清凉原至竇村乃折而西四里謂之靖川唐李¶
<pb:KR2k0050_WYG_009-64b>¶
　衛公故居也又折而南至辛管滙後謝家村合冶谷¶
　水(縣/志)自耀州界來東南流入高陵縣(雍大/記)¶
龍泉陂　在縣南三里周迴六里多蒲魚之利(元和/志)今¶
　堙(縣新/志)¶
流金泊　在縣東北三十里峩山之南大石仙里之北¶
　東接李家庄西接仇家村今堙(縣/志)在雲陽縣東北十¶
　里(寰宇/記)¶
　(附/考)雲陽縣有蒲池水(魏書地形志/按此水無考)¶
<pb:KR2k0050_WYG_009-65a>¶
　　三原縣¶
嵯峨山(一名嶻/嶭山)在縣西北四十里(縣/冊)嶻嶭山在三原縣¶
　西(顔師/古注)嵯峨一名嶻嶭山(長安/志)在天齊高原之上特¶
　出雲表登其巔則涇渭黄河皆在目前(雍勝/畧)天齊原¶
　在縣西北二十五里(元和/志)山東峯屬縣界(賈/志)山分三¶
　面西南涇陽西北淳化東北屬本縣秀拔蒼翠三峯¶
　並列隠然若筆架葢邑之主山也上有靈湫旱禱輒¶
　應其東麓即天齊原(縣志見詳見涇/陽又  淳化縣)¶
<pb:KR2k0050_WYG_009-65b>¶
孟侯原　清酆原(一名/豐原)白鹿原　俱在縣北四十里又¶
　有浮山在孟侯原西(縣/圖)三原䕶軍以其地西有孟侯¶
　原南曰豐原北曰白鹿原(元和/志)西連嵯峨東至斷原¶
　四十里中分三原曰孟侯清酆白鹿終縣東西界故¶
　縣以此名豐原在舊縣北濁谷口東一名清酆原孟¶
　侯原在舊縣西白鹿原在舊縣東又浮山在縣北二¶
　十里(縣志今三原故/城在  縣北)¶
清峪(一云即/鬼谷)在縣西北一名鬼谷昔蘇張師事鬼谷先¶
<pb:KR2k0050_WYG_009-66a>¶
　生即此(寰宇/記)晉太康地記池陽縣有鬼谷今三原縣¶
　即古池陽也裴秀雍州記亦云在池陽而司馬彪乃¶
　云鬼谷在嵩山未詳孰是也(十道/志)¶
堯門山(一名石/門山)在縣西北三十里(縣/志)堯門山俗名石門¶
　在三原縣西北上有路其状若門故老云堯鑿山為¶
　門因名之(括地/志)三原縣有堯門山(金史地/理志)堯門山在¶
　三原上有唐徳宗陵(潛確/類書)¶
清谷水(即清水一名曲/梁水今名清河)在縣南北兩城之中自耀州流¶
<pb:KR2k0050_WYG_009-66b>¶
　入又東南逕涇陽復逕縣境入高陵界(縣/圖)清水自祋¶
　祤縣歴南原出謂之清水口東南流絶鄭渠又東南¶
　入高陵縣(水經注耀祋祤/縣今屬  州)清谷水在縣西北自華原¶
　縣流入(寰宇記耀華/原今屬  州)清谷水亦名清河自耀州界來¶
　至縣西北十五里許出谷口西南冶谷水自淳化來¶
　與之合又東逕縣北門外東流至臨潼界入石川河¶
　(縣/志)¶
濁谷水(一名樓/底河)在縣北自耀州流入(縣/圖)濁水上承雲陽¶
<pb:KR2k0050_WYG_009-67a>¶
　縣東大黒泉東南流謂之濁谷水又東南出原注鄭¶
　渠又東歴原逕曲梁城北又東至太上陵南原下北¶
　屈逕原東與沮水合(水經/注)濁谷河自縣西北華原界¶
　來逕縣西十五里東流(長安/志)濁谷近九嵕山麓葢亦¶
　濁水歴原南出之處謂之濁谷也(胡氏/鑑註)濁谷水南至¶
　三原曰樓底河又東至張村分數渠灌田至唐村無¶
　復河道(耀州/志)在縣北清谷水東自耀州界來出浮山¶
　峪口南下東流其水峻急渾濁故名(縣/志)¶
<pb:KR2k0050_WYG_009-67b>¶
趙氏河(即澗/谷河)在縣東北其上源曰澗谷河自耀州流入¶
　下流至富平界科子頭與石川河㑹(縣/志)¶
焦穫澤(一名瓠口又/名三渠口)在縣西名瓠口(雍勝/畧)焦未詳所在¶
　瓠郭璞以為瓠中今在耀州三原縣(朱子/詩傳)瓠口即今¶
　三渠口在縣西五里(縣志傳詳見涇陽縣按焦/穫所  與涇陽縣志各異)¶
五龍泉　在縣東北三十里五龍村池方一里許五泉¶
　合流(縣/志)¶
神泉(一名白馬泉/又名白龍泉)在縣東北四十里(府/志)一名白馬泉其¶
<pb:KR2k0050_WYG_009-68a>¶
　泉澄泓旱禱即應(縣舊/志)涇渭之北漆沮之西池陽之¶
　間有白龍之谷神白龍居之白龍之水出焉南流注¶
　於田其上多斥其下多濫有物焉四足而負甲其色¶
　正元其状如龜下塗之所潛也見則數雨崇禎七年¶
　秦大旱邑令張縉彦籲祀於神白龍乃决下塗有神¶
　瀵之水出焉其浸千畝獲元介焉雨三日秋乃大熟¶
　(明焦源溥/白龍泉記)泉在后土廟東溝内有雲氣覆其上(縣/志)¶
　　盩厔縣¶
<pb:KR2k0050_WYG_009-68b>¶
終南山(一名太/一山)在縣南三十里(雍勝/畧)盩厔縣有太一山¶
　(隋書地/理志)亦名南山東接鄠縣西接郿縣界其枝峯别¶
　嶺隨地異名(縣志考詳/見圖)¶
韋谷(一名/泥谷)在縣西南五十里俗訛為泥谷與郿縣接界¶
　(縣/志)¶
掃帚嶺　在縣西南韋谷南三十里(縣/志)¶
安樂山　在縣西南韋谷東五里又韋谷之北十里為¶
　倉谷長安志云在縣西南二十五里其東文王廟有¶
<pb:KR2k0050_WYG_009-69a>¶
　玉女泉人傳與岐山文王廟之水相為消長其北有故¶
　縣谷又韋谷之東七里為底保谷今名車谷在縣西¶
　南三十五里又車谷南十五里為翠峯其巔有唐仙¶
　姑祠谷東三里為强弩谷今名强谷在縣西南三十¶
　八里又東五里為稻谷又東四里為耐山又東四里¶
　為駱谷(縣/志)¶
駱谷　在縣西南三十里又南八十里為十八盤又南¶
　十里至河底為故駱谷闗通洋縣(縣/志)駱谷口在盩厔¶
<pb:KR2k0050_WYG_009-69b>¶
　縣西南二十里(括地/志)駱谷道漢魏舊道也近代廢塞¶
　武徳七年復開(元和/志)自縣西南入駱谷出谷入洋州¶
　興勢縣界(寰宇記洋興/勢今屬  縣)駱谷在長安西南二百里谷¶
　長二百四十里(地理/通釋)¶
黒鳳山　在縣西南駱谷東二里又東三里為新口谷¶
　又東二里為熨斗谷在縣西南二十五里又東二里¶
　為虎谷又東五里為黒水谷(縣/志)¶
黑水谷(即芒/谷)在縣南二十五里(縣/圖)芒水出南山芒谷山¶
<pb:KR2k0050_WYG_009-70a>¶
　側有石室世謂之玉女房(水經/注)玉女洞在縣南三十¶
　里洞門崇四尺濶三尺(長安/志)芒水色黑因以芒谷為¶
　黑水谷其南三里仙遊潭北有玉女洞又潭傍為羅¶
　漢洞東側有馬融讀書石室又南一百八十里即秦¶
　嶺也又芒谷口内三里為韓谷口外稍東為黄谷又¶
　東四里為團標谷有石笋卓立如塔可十丈餘其頂¶
　有雙栢樹又東五里為馬岔谷又東二里為就谷¶
沈嶺(一名姜/維嶺)在縣南五十里一名姜維嶺(元和/志)自駱谷¶
<pb:KR2k0050_WYG_009-70b>¶
　北出扶風隔以終南山其間有三嶺一曰沈嶺近芒¶
　水一曰衙嶺一曰分水嶺(胡氏/鑑注)即姜維出駱谷經沈¶
　嶺之地後遂呼為姜維嶺(雍大/記)¶
就谷　在縣東南三十里(縣/圖)就水出南山就谷(水經/注)其¶
　西有吾老洞石穴深邃莫測聽有風聲相傳中有玉¶
　匣即老子墓洞上有殿奉老子石像谷之東三里為¶
　飛昇谷又東二里為西觀谷有佛塔俗呼為塔兒谷¶
　又東二里為東觀谷又樓子山去塔峪三十里唐大¶
<pb:KR2k0050_WYG_009-71a>¶
　慧禪師父為武功令武三思欲交之因隠於此其上¶
　有洞(縣/志)¶
東觀谷　在縣東南三十里其東為卧牛池相傳老子¶
　入闗駕車牛徐甲牧之曾卧此其西為化女泉相傳¶
　老子植杖化一女子以騐徐甲之心拔杖泉湧故名¶
　泉下又有晒丹石(縣/志)¶
太微峯　在縣東南三十五里東觀谷東一里形勢嵯¶
　峨直接太虚相傳老子飛昇于此其下有煉丹峯又¶
<pb:KR2k0050_WYG_009-71b>¶
　有上善池在説經臺之麓池上有趙孟頫𨽻書碑又¶
　東側為聞仙谷其東崖為吕公洞相傳為唐吕嵓隠¶
　處谷之東二里即田谷(縣/志)¶
田谷　在縣東南三十五里(縣/圖)田谿水出南山田谷(水/經)¶
　(注/)谷南五里為仰天池在山頂池廣二畝餘水深數¶
　尺旱禱有應又南五里有十老洞洞中有石像十故¶
　名(縣/志)¶
石樓山(一名樓/觀山)在縣東南三十七里山形重叠如樓(雍/勝)¶
<pb:KR2k0050_WYG_009-72a>¶
　(畧/)一名樓觀山以上有樓觀也(縣/志)¶
五福山　在縣東南四十里五峯高峙秀麗(賈/志)其南鳥¶
　道縈紆可通洋縣(縣/志)¶
赤谷　在縣東南五十里(縣/圖)漏水出南山赤谷(水經/注)谷¶
　南五里曰迎陽洞相傳為鍾離權脩煉之所又谷東¶
　過嶺為牛谷今名牛角岔又東三里為檀谷今名大¶
　渠谷谷之南有紅石洞檀谷之東三里為耿谷(縣志/  檀)¶
　(一作壇/又作潭)¶
<pb:KR2k0050_WYG_009-72b>¶
耿谷(耿一/作景)在縣東南六十里(縣/圖)耿谷水出南山耿谷(水/經)¶
　(注/)今訛為景谷又高山嶺在耿谷南六十里有池周¶
　五里(縣/志)¶
甘谷　在縣東南七十里(縣/圖)甘水出南山甘谷(水經/注)甘¶
　谷在耿谷東十里其東為望仙坪其西為遇仙觀有¶
　老子石像甚工緻(縣/志)¶
五泉嶺　在縣東南八十五里嶺北十里有石鏡谷在¶
　甘谷東四里嶺半有石方丈餘明瑩如鏡逺照長安¶
<pb:KR2k0050_WYG_009-73a>¶
　谷之西為佛骨堆又東為清凉山又東四里為澇谷¶
　接鄠縣界(縣/志)¶
渭水　在縣北五里自郿縣流入又東逕興平入鄠縣¶
　界(禹貢/錐指)渭水自逕郿隖又東合洛谷水又東芒水從¶
　南來注之又東逕槐里西城南又東與芒水枝流合¶
　又東北逕黄山宫南就水注之又東合田溪水又東¶
　逕盩厔縣北又東逕槐里縣故城南東有漏水北注¶
　之又東合甘水(水經注興槐里/縣今屬  平)渭河由郿縣青化堡¶
<pb:KR2k0050_WYG_009-73b>¶
　入境東流逕鳳泉里四十里過縣北為武功界又東¶
　流歴辛庄落城西寨臨川諸里計六十里入與平界¶
　(縣志考詳/見圖)¶
韋谷水　在縣西南三十五里自南山流下至青化店¶
　入渭(長安/志)源出韋谷其正流西逕郿縣境支流東引¶
　為韋谷渠散没縣界又韋谷東之尋羅溝水瓦廟溝¶
　水及馬跑泉水合流至閙左子又北至油房頭合於¶
　鳳泉水又安樂山東之火爐山溝水紅崖溝水北至¶
<pb:KR2k0050_WYG_009-74a>¶
　鴨口合流又合海子溝水又合鳳凰泉水至油房頭¶
　合閙庄子水經啞柏鎮之西北入渭(縣/志)¶
强谷水(一名陽/化河)在縣西二十里源出强弩谷北流五里¶
　合稻谷水又北逕陽化舖為陽化河東北入渭(縣/志)曲¶
　河在縣西五里其水合亂泉北流入渭(長安/志)煖泉在¶
　縣西南二十里逕南旺里流三十里入渭又耐山寺¶
　前有泉至閆家舍合煖泉水(縣/冊)盩厔縣有温湯(隋書/地理)¶
　(志/)¶
<pb:KR2k0050_WYG_009-74b>¶
駱谷水(駱一作洛/一名沙河)在縣東二里(府/志)洛谷水出南山洛谷¶
　北流逕長城西入渭(水經/注)沙河在縣東自終南山北¶
　流逕縣界三十五里入渭(長安/志)駱谷水正流為沙河¶
　至人逺村南合新口谷水又北逕縣東二里尖角村¶
　北入渭其支流北至西闗引為城壕東西分流又合¶
　馬家河北入渭又有清凉寺泉下流至滹沱寨合時¶
　家山泉入於沙河(縣/志)¶
黑水河(即芒/水)在縣東十六里(縣/圖)芒水出南山芒谷北流¶
<pb:KR2k0050_WYG_009-75a>¶
　逕玉女房又北逕竹圃中分為二流一水北流注於¶
　渭其支流自竹圃東北流又屈而西北入於渭(水經/注)¶
　黒水源出黑水谷即芒水也水色黑俗呼為黑河合¶
　韓谷黄谷諸水流至紅崖頭分為盧家河又東北至¶
　沙谷堆分為泥河又東北逕司竹局阿岔村黒河灣¶
　北入渭其盧家河自紅崖頭北流又有熨斗谷水北¶
　流至馬召村北合虎谷水至東火燒庄北合新口谷¶
　枝水又逕高店子西北入盧家河又東北入于渭其¶
<pb:KR2k0050_WYG_009-75b>¶
　泥河則自沙谷堆北逕紅花舖東北入渭(縣/志)韓水在¶
　縣南三十里出南山蒲澗北流二十五里入渭(長安/志)¶
　(按此疑即/韓谷水也)¶
就谷水(今名/沙河)在縣東(縣/圖)就水出南山就谷北逕大陵西¶
　歴陵北與黑水合水上承三泉就水之右三泉竒發¶
　言歸一瀆北流左逕就水又北流注于渭(水經/注)就谷¶
　水北流至三清殿軍寨之東為沙河又逕焦家巷西¶
　合飛昇谷水逕大谷村北合西觀谷水又逕大堅社¶
<pb:KR2k0050_WYG_009-76a>¶
　入于黑河(縣/志)¶
田谷水(一名萬/里河)在縣東二十里(縣/圖)田溪水出南山田谷¶
　北流逕長楊宫西又北逕盩厔縣故城西又東北與¶
　一水合水上承盩厔南南泉北逕其縣東又北逕思¶
　鄉城西又北注田溪水又北流注于渭(水經注在盩/厔故城  縣)¶
　(東/)田谷河出終南山下北流入黑水河(長安/志)田谷水¶
　自田谷北流逕界上鋪之東二里至大堅社為萬里¶
　河入于黑河其西支流為磨渠至樓觀村合聞仙谷¶
<pb:KR2k0050_WYG_009-76b>¶
　水又至省村合東觀谷水北流至辛庄入黑河其東¶
　支流為金水渠北逕吕馬村東又北逕終南里東入¶
　黑河(縣志入按縣圖田谷水/今各  渭不合於黒水)¶
赤谷水(即漏水一/名澗河)在縣東南(縣/圖)漏水出南山赤谷東北¶
　流逕長楊宫東又北逕葦園西又北逕望仙宫又東¶
　北耿谷水注之又北逕思鄉城東又北注渭水(水經/注)¶
　赤谷水即漏水也自赤谷北流牛谷水注之水出牛¶
　谷東北至南集賢合檀谷水又逕馬蓬頭合赤谷水¶
<pb:KR2k0050_WYG_009-77a>¶
　至南寨澗為澗河北入渭(縣/志)¶
耿谷水(一名白/馬河)在縣東五十里(縣/圖)水發南山耿谷北流¶
　與桞泉合東北逕五柞宫又北逕仙澤東北又逕望¶
　仙宫東又北與赤水㑹(水經/注)耿谷水在鄠縣西南三¶
　十里濶三步深一尺其底並砂石北流入興平縣界¶
　合渭水(長安/志)耿谷水一名白馬河其正流逕槐道村¶
　東過石橋又逕胡家村晉家庄東又至臨川寺五里¶
　入渭(縣/志)¶
<pb:KR2k0050_WYG_009-77b>¶
甘谷水(一名沙河一/名瑞福河)在縣東六十里接鄠縣界(縣/冊)甘水¶
　出南山甘谷北逕萯陽宫西又北逕五柞宫東又北¶
　逕甘亭西又東合于澇水(水經/注)水在鄠縣西南二十¶
　二里濶三步深一尺北流入興平縣界合渭水(長安/志)¶
　甘谷水北流至李家寨分二支其西支流逕雙溪鎮¶
　西為沙河至原馬店宋村東北入渭其東支流逕雙¶
　溪鎮中為瑞福河至成道宫史家莊入渭(縣/志)¶
澇谷水　在縣東七十里谷岸西為本縣境東為鄠境¶
<pb:KR2k0050_WYG_009-78a>¶
　北流至澇店入興平界(縣/志)¶
仙遊潭(一名五/龍潭)在縣南三十里即黑水潭濶二丈其水¶
　黑色號為五龍潭宋時每嵗降中使投金龍以祀之¶
　嵗旱禱雨多應潭上有石壁峭絶謂之蘓章石壁相¶
　傳宋蘇軾章惇同遊惇履險以漆墨書壁處又仙遊¶
　澤在縣東南十五里周十二里今淤不知其處(縣/志)¶
望仙澤(一名/仙澤)在縣東南三十七里(寰宇/記)漏水又北逕葦¶
　園西亦謂之仙澤(水經/注)澤在縣東南三十五里中有¶
<pb:KR2k0050_WYG_009-78b>¶
　龍尾堆(元和/志)望仙宫南澤中有石盤龍兩所鱗甲動¶
　有雲氣聲如鳴鐘(周地/圖記)澤周十里(長安/志)檀谷南有紅¶
　石洞洞中有止泉洞口有石盤龍其東有富谷堆疑¶
　即龍尾堆也(縣/志)¶
白龍泉　在縣東北一里北流三里入渭(長安/志)¶
没底泉(没一/作莫)在縣北一里北流三里入渭(長安/志)及夕照¶
　之日見水中謂之夕陽晚照(縣/志)¶
永女泉(永一/作湧)在縣西七里舊方七分乆塞後浚為小泉¶
<pb:KR2k0050_WYG_009-79a>¶
　(縣/志)¶
玉女洞泉　在縣西南三十里(縣/冊)在中興寺下玉女即¶
　秦弄玉也洞有飛泉甚甘冽飲之者愈疾蘇軾嘗愛¶
　其水既致兩瓶恐後復取為使者見紿因破竹為契¶
　使寺僧藏其一以為徃來之信戲謂之調水符(縣/志)¶
金井(一名/御井)在縣南三十里(賈/志)有東西二井俱在馬召村¶
　相傳隋文帝嘗飲此人呼為御井(縣/志)¶
鹹泉　在縣東南三十里今淤不知其處(縣/志)¶
<pb:KR2k0050_WYG_009-79b>¶
六耳泉　在縣東南六十五里惟一存五淤塞矣(縣/志)¶
　　渭南縣¶
元象山(即倒虎山一/名倒獸山)在縣南七十里(縣/冊)首水出倒虎山¶
　(水經/注)倒獸山一名元象山在縣東南五十里王子年¶
　隠處(元和/志)在鳳凰山南其峪曰倒獸峪相傳晉周處¶
　殺白額虎於此亦名大峪峪之西又有小峪山(縣/志)¶
神川原(一名/小原)在縣城東南俗名小原有東西二坡其附¶
　城盤折而下曰西坡其附泰寧宫而下者曰東坡坡¶
<pb:KR2k0050_WYG_009-80a>¶
　底有井清冽(縣/志)¶
豐草原　在縣城北秦村西南其土潤其植蕃故名西¶
　北扺富平之石川河東南至龍背寨(縣/志)¶
梁店坡　在縣西二十里又西十里為城店坡又東為¶
　駒兒嶺在馬峪東(縣/志)¶
灰塠　在縣西南(縣/冊)在縣西南五里崇三十尺周百步¶
　(長安/志)俗傳為始皇焚書之所(府/志)灰塠之西為羅家坡¶
　又西曰雙城坡又西曰芝山又西曰沈家坡有杜化¶
<pb:KR2k0050_WYG_009-80b>¶
　谷(縣/志)¶
新豐原(一名青原/又名豐原)在縣西南(縣/冊)在縣西南二十里一名¶
　青原(長安/志)泠水歴隂盤新豐二原之間(水經注今長/安志云  泠)¶
　(水經此/原之右)豐原在縣南小原之南其地水旱嘗豐故名¶
　原東西亘縣境接臨潼界南抵靈臺元象諸山湭水¶
　經其中水東曰東原有五指山其巘凡五如人指然¶
　西曰西原西原即新原也(縣/志)今以東原為豐原西原¶
　為青原湭水經其中不相接連(縣新志潼按新豐原/本與臨  界接而臨)¶
<pb:KR2k0050_WYG_009-81a>¶
　(潼在西茍以西原别為青原則是豐原不與臨潼接/矣此葢後人因湭河之隔遂以豐原之名屬東青原)¶
　(之名屬西其實東/西本為一原也)¶
羝□坡(羝□一/作&KR1489;羝)在縣西南(縣/册)在縣西南二十里東西三¶
　十里南北接山三十里(長安/志)&KR1489;羝坡在青原東坡之¶
　下即清澗頭(縣新/志)¶
石鼓山(即石/樓山)在縣西南五十里(縣/志)酋水出縣西南石樓¶
　山(元和/志)¶
分水嶺　在縣西南五十里馬鞍嶺西南嶺東北麓之¶
<pb:KR2k0050_WYG_009-81b>¶
　水入于湭嶺西南麓之水入藍田故名又相近有堠¶
　子嶺其西北曰牛思嶺其東北麓曰嚴坡有嚴峪俗¶
　傳漢嚴光隠處嚴峪之南即馬峪也(縣/志)¶
龍尾坡　在縣南五里(縣/册)在胡城坡東北上有朝元洞¶
　又上有秦女峯西當湭川口曰風門(縣/志)風門在新豐¶
　縣東南兩阜相對其中多風(三秦記南新豐縣今屬/臨潼又  新豐在縣東)¶
　(南/)¶
胡城坡　在縣南(縣/册)在縣南十五里東西十五里南北¶
<pb:KR2k0050_WYG_009-82a>¶
　接山三十里(長安/志)以地有胡城故名(縣/志)坡在豐原西¶
　北隅(縣新/志)¶
蜯蛤塠　在縣南(縣/冊)在縣南二十里崇三十尺周二百¶
　步(長安/志)¶
黄狗峪　在縣南六十里(縣/冊)黄狗峪在小峪西小峪在¶
　大峪西由黄狗峪入折而東南有二山曰南月圓北¶
　月圓清水河經其中南月圓山四面懸崖僅通一徑¶
　山上有仰天池池傍有田千餘畝其西南有馬鞍嶺¶
<pb:KR2k0050_WYG_009-82b>¶
　(縣/志)嶺在黄狗谷口西南(縣新/志)¶
孟家塠　在縣南(縣/冊)在縣南六十里崇百尺周四百步¶
　(長安/志)¶
阬峪　在縣南七十里(縣/冊)在分水嶺東南峪東南有南¶
　古庄北古庄峪之中曰白楊溝曰鐵洞岔曰松栢岔¶
　又南古庄之南曰七嶺踰嶺即大嶺之南北川也(縣/志)¶
大嶺　在縣南七十里(縣/冊)自青岡坪至東西川之南曰¶
　大嶺其東南曰小秦嶺嶺南屬商州界(縣/志)¶
<pb:KR2k0050_WYG_009-83a>¶
明光原　在縣東南四里即後魏置南新豐縣處其東¶
　北有倉堡嘴(縣/冊)明光谷在梁泉東谷之東曰三娘坡¶
　坡之北曰倉堡嘴以舊有倉堡城故名(縣/志)¶
廣鄉原　在縣東南(縣/冊)在縣東南十里(長安/志)鄭縣有廣¶
　鄉原(魏書地形志州/鄭縣今屬華)東陽水西陽水並南出廣鄉原¶
　北垂(水經/注)王嘉在東陽谷口鑿岸為穴而居之諸從¶
　學者人各一穴遂至數百穴(車熲/秦書)原北有西陽東陽¶
　二谷東谷即王嘉隠處(縣/志)¶
<pb:KR2k0050_WYG_009-83b>¶
柳侯坡(一作/侯柳)在縣東南(縣/冊)在縣東南十五里東西十里¶
　南北接山三十里(長安/志)在胡城坡東(縣/志)¶
釣魚峯　在縣東南(縣/冊)在縣東南十七里(長安/志)峯東濱¶
　赤水相傳王嘉嘗釣于此(賈/志)在露臺坡南(縣/志)¶
鳳凰山　在縣東南四十里(縣/冊)¶
箭峪嶺　在縣東南四十里葫蘆峪東與華州接界有¶
　嶺曰箭峪嶺其東南曰青岡坪(縣/志)南通商洛一帶其¶
　東南與武闗通(府志州詳/見華)¶
<pb:KR2k0050_WYG_009-84a>¶
靈臺山(一名七/星山)在縣東南六十里山頂髙而平四面方¶
　整其西南有曹峪(縣/圖)渭南縣有靈臺山(金史地/理志)上有¶
　七星塔又謂之七星山(雍勝/畧)上有宋仁宗曹皇后所¶
　建靈臺寺(賈/志)靈臺山稍西而低者曰半截山其東曰¶
　羊峪又東曰黑掌峪又東曰葫蘆峪靈臺之北曰寺¶
　峪峪口有泉凡十故其村曰十泉村又有坡曰霧子¶
　坡靈臺之西南曰曹峪又西北曰伴紅坡曹峪水經¶
　其右又靈臺之相近者曰塌山又有望竿嶺在花園¶
<pb:KR2k0050_WYG_009-84b>¶
　川西(縣/志)¶
杜原(一名/仕原)在縣東北五十里(縣/冊)在故下邽城西自三原¶
　界迤邐至此後以冦萊公準葬此改名仕原其西南¶
　曰杜橋嶺(縣志縣下邽故/城在  東北)¶
渭水　在縣北四里自臨潼界來東逕縣北又東入華¶
　州界(禹貢/錐指)渭水自合泠水又東得首水又東得西陽¶
　水又東得東陽水又東逕下邽縣故城南又東與竹¶
　水合(水經/注)渭水自臨潼交口渡東入縣境東折至縣¶
<pb:KR2k0050_WYG_009-85a>¶
　城北曰上漲渡又東南流至倉堡嘴曰下漲渡又東¶
　北折而流至大李渡入華州境(縣新志考/詳見圖)¶
泠水　在縣西四十里又流入臨潼界(縣/冊)泠水發源馬¶
　峪老池頭北流逕南雒底又白庄溝水出駒兒嶺北¶
　西北流與泠水合又西北合三岔河流逕臨潼之零¶
　口鎮北入于渭(縣志臨泠水/詳見  潼縣)¶
杜化谷水　在縣西南十里(馬/志)杜化谷水出縣西南零¶
　谷(長安/志)零谷口水在縣西步髙宫東歴新豐原北入¶
<pb:KR2k0050_WYG_009-85b>¶
　渭(縣/志)¶
湭水(即首水湭/一作酋)在縣西門外(府/志)首水南出倒虎山南總¶
　五水單流北注逕秦步髙宫東歴新豐原東而北逕¶
　步夀宫西又北入渭(水經/注)酋水出縣西南石樓山北¶
　入渭(元和/志)湭水古首水也源出石鼓山麓與武渠小¶
　峪羊峪曹峪清水石泉諸水合流于清澗頭迤邐而¶
　北逕邑城西北二門東注于渭(朱可衧湭/水橋記)湭水出石¶
　鼓山北流逕石泉嚴峪又逕望竿嶺西武渠溝至清¶
<pb:KR2k0050_WYG_009-86a>¶
　澗溝頭有羊河源出元象山之大峪又有小峪河源¶
　出小峪山流逕花園村東合于清水河清水河一名¶
　花園川以曹后花園名也在縣南三十里花園村西¶
　一名清澗源出黄狗峪逕南北月圓山之中合于小¶
　峪水又有曹峪水源出曹峪流逕伴紅坡俱北流入¶
　于湭水又北逕豐原北麓之口又北逕密畤臺之右¶
　循縣城西而北入渭(縣志訛按酋與首疑因字之形/似而  然考字書湭水名在雍)¶
　(州則其來已乆/又渞亦音湭也)¶
<pb:KR2k0050_WYG_009-86b>¶
明光峪水　在縣東三里源出明光峪相傳昔時崖畔¶
　有光出現故名其水北流入渭(縣/志)¶
西陽水　在縣東八里源出西陽谷其東為東陽水源¶
　出東陽谷(縣/志)西陽水東陽水並南出廣鄉原北垂俱¶
　北入渭(水經/注)陽谷水在縣東其水北流至官路南北¶
　突如脊名分水嶺故其水分東西流北入渭(縣新/志)¶
大赤水(即竹水一名箭峪/水又名清水河)在縣東二十里華渭之界(賈/志)¶
　竹水南出竹山北流逕郿加谷歴廣鄉原東俗謂之¶
<pb:KR2k0050_WYG_009-87a>¶
　大赤水北流注于渭(水經/注)大赤水一名箭谷水(寰宇/記)¶
　赤水一名清水河相傳晉周處斬蛟於此又縣東南¶
　有羊峪水又東有黑掌峪水葫蘆峪水俱東北流入¶
　于赤水(縣志灌按水經注赤水有二竹水為大赤水/在西  水為小赤水在東寰宇記以大赤水)¶
　(為箭峪水葢以其水出竹山而竹可為箭故名華/州志以小赤水為出箭峪混二水為一水誤矣)¶
大嶺川　在縣西南百五十里(縣/冊)自青岡坪至東西川¶
　之南總謂之大嶺川(縣/志)¶
萬夀渦　在縣北渭河北(縣/冊)在下邽縣南四十里古來¶
<pb:KR2k0050_WYG_009-87b>¶
　此渦或興霧起雲時有牛馬猪羊變見形状遊沙渚¶
　還入其渦今涸(寰宇/記)¶
王尚澤　在縣西(縣/冊)在縣西十五里(長安/志)¶
齊家灘　在縣東北十里龍背寨東北(縣/志)¶
吕家溝　在縣東南二十里霧子頭坡東姚堡北(縣/志)¶
靈池　在縣東南(縣/冊)在縣東南二十五里後魏永熙元¶
　年水自湧成池周八十步(長安/志)池在㘭底村(府/志)¶
古湫池　在縣東北五十里交斜鎮今涸(縣/志)¶
<pb:KR2k0050_WYG_009-88a>¶
鹽池(即古/鹵中)在縣東北六十里(縣/圖)宣帝嘗困於蓮勺鹵中¶
　(漢書宣/帝紀)蓮勺有鹽池縱横十餘里其鄉人曰鹵中(如/淳)¶
　(注在蓮勺故/城  縣東北)鹵者鹹池也今在櫟陽縣東(顔師古注/  櫟陽今)¶
　(屬臨/潼)蓮花池在縣東北來化鎮今涸即蓮勺縣故址¶
　(縣志城詳/見蒲  縣)¶
湧泉　在縣城北蒔蓮百餘畝五六月臨眺芳氣襲人¶
　頗稱佳境(縣新/志)¶
袁公泉　在襟湭門外官路北(縣新/志)¶
<pb:KR2k0050_WYG_009-88b>¶
梁泉　在縣東南(縣/冊)在縣東南百五步(長安/志)龍尾坡底¶
　之東有梁泉其西有姜泉(縣/志)¶
甘泉　在縣東南神川原東南(縣志内按長安志甘泉/在城  以故城在今縣)¶
　(東南故泉昔在城/内今在城外也)¶
蔡泉(一名蔡順井又/名蔡孝子井)在縣城東亦名蔡順井神川原北¶
　麓有井凡九曰魏王井相傳西魏都長安時所甃者¶
　此特其一餘皆堙塞莫可考(縣/志)在甘泉東又名蔡孝¶
　子井(縣新/志)¶
<pb:KR2k0050_WYG_009-89a>¶
龍泉　在縣西南四十里清澗頭東原之下(縣新/志)龍泉¶
　在&KR1489;羝坡東麓又靈源泉在龍泉西南即西魏置靈¶
　源縣處(縣志縣靈源故/城在  西南)¶
石泉(石一/作十)在縣西南五十里(縣/冊)在馬峪口其村曰十泉¶
　村(縣/志)¶
瑞泉　在縣南五里風門西阜之坳當龍尾坡之半懸¶
　流如練旱禱多應故名(縣/志)¶
東西鹹井　在縣東北四十里(縣/冊)在甘泉社其井有二¶
<pb:KR2k0050_WYG_009-89b>¶
　水味頗鹹(縣/志)¶
　　富平縣¶
荆山一一(名强梁原/名掘陵原)在縣西南十里(賈/志)導岍及岐至于荆¶
　山(書經/禹貢)荆山在岐山東(孔/傳)黄帝鑄鼎于荆山下鼎成¶
　上天因名其處曰鼎湖(史記封/禪書)懷徳縣禹貢北條荆¶
　山在南下有强梁原(漢書地理志西懐/徳故城在縣  南)禹鑄鼎于荆¶
　山在懷徳縣南今其下有荆渠是(帝王/世紀)富平縣有荆¶
　山(隋書地/理志)荆山今名掘陵原(括地/志)在富平縣西南二¶
<pb:KR2k0050_WYG_009-90a>¶
　十五里(元和志治唐富平/縣在今  東北)山下有渠曰荆渠近渠即¶
　强梁原也(耀州志與按雍勝畧以嵯峨為/荆山頗  地理括地諸志不合)¶
黄金塠　在縣北二十里(長安/志)即通闗以西雷村以東¶
　山也又有黄金阜即土山之隆起者(縣/志)¶
龍泉山(一名屏風山/一名鳳凰山)在縣北三十里一名屏風山(府/志)富¶
　平縣有龍泉山(唐書地/理志)中宗定陵在龍泉山(元和/志)山¶
　有五泉湧出故名(耀州/志)一名鳳凰山(賈/志)後周太祖成¶
　陵在鳳凰山南(縣/志)¶
<pb:KR2k0050_WYG_009-90b>¶
月窟山　在縣北四十里有泉深數仞旱禱必應(府/志)萬¶
　厯癸未秋有僧夜聞空中絲竹聲漸逼泉所近視則¶
　無其南三十步有王石洞世傳為王仙隠處又右有¶
　玉女洞左有仙人洞深俱不測山東有古蜂洞在懸¶
　崖中蜜流如瀑(縣/志)¶
甕金山(甕金一作金/甕一名虎山)在縣北五十里月窟山東(府/志)富平¶
　縣有甕金山(唐書地/理志)山有順宗豐陵(元和/志)一名虎山¶
　状如虎踞(賈/志)¶
<pb:KR2k0050_WYG_009-91a>¶
東西女學洞　在縣北(縣/冊)定陵後通闗鄉入谷二十餘¶
　里有二洞一名東女學一名西女學東女學洞崖壁¶
　懸絶躋攀不及夜往往聞讀書聲相傳山前有神鵰¶
　常䕶洞門人或犯者神鵰擊之西女學洞有一石室¶
　秉炬可行一二十里近閉不通人又山頂有天井直¶
　下深二丈許底傍有崖龕梯磴而上屈曲甚廣龕内¶
　有道經置栢床上有石人俛首憑案而坐形如生又¶
　北行二十餘里有三泉山谷内有三石盆各廣丈餘¶
<pb:KR2k0050_WYG_009-91b>¶
　光滑殆非人工泉水常滿古老云時有仙人浴此大¶
　都此山有犯者即立致雷雹傷稼(録異記同三泉/山又見  官縣)¶
鐵牛山(一名老/君山)在縣北七十里其相近有牡丹山(耀州/志)¶
　錦屏山東南十里為蟠桃山其上有三泉又折而東¶
　北三里為老君山山南有鐵牛洞即鐵牛山也又北¶
　三里為左眼山山之右有老君洞又東二里為石窩¶
　山山之北有盆傾峪車輞窰又西一里有牛窰又東¶
　二里為底店山一名立地山其下有三泉峪峪之北¶
<pb:KR2k0050_WYG_009-92a>¶
　為中嶺其下亦有泉流止一里又東二里為龍眼山¶
　其下有藥泉峪(縣/志)¶
北陸原(陸一/作虜)在縣西北(縣/圖)北虜原在縣西北十里(長安/志)¶
　其下為北虜川即張浚戰處(府志縣按魏書地形志/頻陽  有南鹵原疑即)¶
　(此頻陽故城在今縣東北故謂為南原然魏/志作鹵當以有鹽而名不然則非一原也)¶
天乳山　在縣西北三十里(府/志)兩峯相對如乳唐文宗¶
　章陵在焉(雍大/記)¶
檀山(檀一/作壇)在縣西北三十五里(府/志)富平縣有檀山(唐書/地理)¶
<pb:KR2k0050_WYG_009-92b>¶
　(志/)有代宗元陵(元和/志)檀山傍為邑子山有馬跑泉(耀/州)¶
　(志/)在檀山西以北有邑山此山小若子然故名(縣/志)¶
錦屏山(一名將/軍山)在縣西北三十五里其傍為髙陽峯(耀/州)¶
　(志/)山上有王翦廟其下即錦川(賈/志)一名將軍山(府/志)髙¶
　陽峯一名走馬嶺在邑子山東一里(縣/志)¶
紫金山　在縣西北四十里(長安/志)虎頭山在縣西北五¶
　十里有唐懿宗簡陵葢即紫金之支隴也(耀州/志)¶
椅子山(一名/邑山)在縣西北五十里其形如椅(府/志)一名邑山¶
<pb:KR2k0050_WYG_009-93a>¶
　山後有目蓮塔又東五里為五龍山山之隂五泉合¶
　流為小河(縣/志)¶
萬户塠　在縣西三十里(長安/志)¶
迤山(一名瓦/窰頭山)在縣西南二十五里俗名瓦窰頭山(縣/志)秦¶
　襄公列為諸侯其封城東至迤山(鄭氏/詩譜)¶
盤龍原　在縣南石川河所經(縣/志)¶
中華原(一名石婆泉/一名華原頭)在縣東南三十里一名石婆原其¶
　髙處曰華原頭後周中華郡以此名有元魏孝文帝¶
<pb:KR2k0050_WYG_009-93b>¶
　陵(縣志在中華/故城  縣南)¶
羊蹄原　在縣東南三十里(長安/志)自賀蘭觀東至髙堂¶
　村為羊蹄原(縣/志)¶
八公塠(一名八/公原)在縣東四十里(府/志)在縣東南二十五里¶
　其塠兩畔各有小谷象八字中心有堆象公字因以¶
　為名亦謂之八公原(寰宇/記)即賀師範與金人戰處(耀/州)¶
　(志/)¶
浮原(一名/浮山)在縣東北二十五里又名浮山(縣/志)¶
<pb:KR2k0050_WYG_009-94a>¶
土門山　在縣東北七十里山豁如門(耀州/志)頻陽城北¶
　有頻山(水經/注)土門縣有土門山(魏書地形志北土/門故城在縣)頻¶
　山在美原縣西北十一里山有二土闕状似門後魏¶
　以此名縣(元和/志)我經華原來不復見平陸北上唯土¶
　門連天走窮谷(杜甫詩耀華/原今屬  州)頻山一名明月山其南¶
　麓有頻山神廟中有髙阜僅數畝許九山環抱若拱¶
　向然其西北麓一小山陡出曰堡子山其北麓曰千¶
　尺崖壁立百仞鳥道可通下有千尺泉其東麓曰趙¶
<pb:KR2k0050_WYG_009-94b>¶
　老峪又玉鏡山一名金絲山兩傍峪如兩門葢即古¶
　土門山也山巔之陽鑿其半東西二百步南北半之¶
　世傳秦苻堅作離宫于此(縣/志)明月山在美原縣西北¶
　二十里(寰宇/記)山南有頻陽故城王翦故宅又明月山¶
　在縣東北七十五里與同官鰲背山相接其下有勾¶
　谷澗(耀州/志)土門山一名玉鏡山在縣東北(賈志志按/元和  以)¶
　(頻山為土門賈志則以玉鏡山為土門今考美原故/城在縣東北六十里而頻山在美原西北十一里適)¶
　(當縣東北七十里則頻山之為土/門無疑也賈志殆沿縣志而誤)¶
<pb:KR2k0050_WYG_009-95a>¶
揣天山　在縣東北玉鏡山北又西一里為星宿坡其¶
　東為小水峪又西崖有洞曰風洞(縣/志)¶
玉女山　在縣東北七十五里(府/志)在美原縣西三十五¶
　里(寰宇/記)山之東即玉鏡山又東有大小石谷澗(耀州/志)¶
髙石崖　在縣東北趙老峪北十里崖下有苻堅挿劒¶
　走馬遺跡西為清水峪東為車輻峪西為冦萊公河¶
　東北為峪頭河(縣/志)¶
十二盤嶺　在縣東北髙石崖東北五里又東北五里¶
<pb:KR2k0050_WYG_009-95b>¶
　為三尺嶺(縣/志)¶
石叠山(一名樓/子山)在縣東北一名樓子山(縣/冊)在美原縣北¶
　十五里(長安/志)其東麓為大水峪峪之東即萬斛山(縣/志)¶
萬斛山　在縣東北九十里石如斗斛者數萬又西北¶
　二十里為熨斗坪(縣/志)¶
金粟山(一名紫金山一名菩/薩山一名靈泉山)在縣東北九十五里一名¶
　紫金山(府/志)在美原縣北十五里(長安/志)在玉鏡山東北¶
　一名菩薩山山有龍泉每嵗清明人多取其水以祈¶
<pb:KR2k0050_WYG_009-96a>¶
　年又謂之靈泉山其巔有髙禖祠又山之東有劉仙¶
　洞人題之曰碧雲島(縣/志)¶
岳山　在縣東北萬斛山北三十里其東麓為石坡峪¶
　接蒲城界(縣/志)¶
漆沮水(漆一作柒一/名石川河)在縣南自耀州流入又南入臨潼¶
　界(縣/圖)沮水自歴土門南原下又東逕懷徳城南又東¶
　逕漢上皇陵北東注鄭渠分為二水其一水東南出¶
　即濁水也至白渠與澤泉合俗謂之柒水又謂之柒¶
<pb:KR2k0050_WYG_009-96b>¶
　沮水絶白渠東逕萬年縣其一水東出即沮水也東¶
　與澤泉合又循鄭渠東逕當道城南又東逕蓮勺縣¶
　故城北(水經注東萬年縣今屬臨潼當道/城在縣  北蓮勺縣今屬渭南)漆沮水亦¶
　名石川水西北自華原縣界流入(寰宇/記)漆沮水在縣¶
　西北四十五里入義亭脾陽豐潤三鄉通過(長安/志)漆¶
　沮水從縣西而南至盤龍原澗谷水入之又東流歴¶
　荆山之隂自斷原口而南温泉河入之(縣/志)¶
金定河(一名澗谷河/一名趙氏河)在縣西十八里一名趙氏河(府/志)即¶
<pb:KR2k0050_WYG_009-97a>¶
　耀州澗谷河之下流經盤龍原入石川河(縣/志)自田家¶
　營入境至程家堡入石川河計流縣境十里(縣/冊)¶
澤多泉(即澤/泉水)在縣西北(縣/圖)澤泉水出沮東澤中與沮水¶
　隔原相去十五里俗謂是水為渠水東流逕薄昭墓¶
　南又逕懷徳城北東南至鄭渠合沮水(水經/注)澤多泉¶
　在縣西十三里永潤鄉温泉村東入薄臺川三十里¶
　東南入漆沮河(長安/志)薄臺川在縣南八里(府/志)温泉河¶
　源出縣西北之中山麓隆冬不氷又澗頭泉在縣西¶
<pb:KR2k0050_WYG_009-97b>¶
　北十里流逕懷徳城西澤多泉入之為薄臺河又流¶
　至縣北北泉入之又至竇村豐泉入之俗謂之稻地¶
　泉今涸又東至南陽村北陸川入之即軍塞西泉也¶
　又至安頭之南入石川河(縣/志)北陸川在縣東北五里¶
　(府/志)¶
頻水　在縣東北七十里源出頻山即大小石谷二澗¶
　水又梁丘澗在縣北五十里(府/志)頻陽縣在頻水之陽¶
　(晉書地/理志)大石谷澗在美原縣北十五里小石谷澗在¶
<pb:KR2k0050_WYG_009-98a>¶
　縣北十里(長安/志)頻水微甚出山不一二里即涸山前¶
　為通川一名錦川秦王翦求美田即其地(縣/志)¶
鹵泊灘(即鹽池澤一名東/灘一名明水灘)在縣東今堙(縣/圖)頻陽縣有鹽¶
　池(魏書地/形志)富平縣有鹽池澤(唐書地/理志)鹽池澤在縣東¶
　南二十五里周迴二十里(元和/志)白馬泉在鹹泉東十¶
　里即隂村右泉東流至張北里東南與龍泉水合而¶
　東流五里為鹵泊灘即明水灘一名東灘冬夏不竭¶
　可煮鹽又縣西二十里為臧村灘嵗旱其土可煎鹽¶
<pb:KR2k0050_WYG_009-98b>¶
　謂之西灘(縣/志)¶
五龍泉　在縣西北(縣/志)¶
鹹泉　在縣東十里曩時鹹近味頗甘可飲(縣/志)¶
　　醴泉縣¶
九嵕山　在縣東北五十里(縣/志)九嵕嶻嶭(上林/賦)冠以九¶
　嵕(西都/賦)九嵕甘泉涸隂冱寒(西京/賦)谷口縣九嵕山在¶
　西(漢書地理志東谷/口故城在縣  北)寧夷縣有九嵕山(魏書地形志/  寧夷故城)¶
　(在縣/北)醴泉縣有九嵕山(隋書地/理志)闗内道名山曰九嵕¶
<pb:KR2k0050_WYG_009-99a>¶
　(唐六/典)九嵕山東連仲山西當涇水出焉髙六百五十¶
　丈周迴十五里廣一里(四夷郡/縣志)九嵕山在醴泉昭陵¶
　陪葬諸臣墓在焉(潜確/類書)山有九峯峻聳其南麓即咸¶
　陽北阪(縣/志)¶
泥泉谷　在縣北城下(府/志)¶
安谷　在縣北二十里(縣/志)¶
武将山(武一作五/一名馮山)在縣北三十里一名五將山晉苻堅¶
　為慕容冲所逼走入五將山即此(府/志)醴泉縣有武將¶
<pb:KR2k0050_WYG_009-99b>¶
　山一名馮山(唐書地/理志)山有唐肅宗陵及郭子儀墓即¶
　漢末辛孟隠處(雍勝/畧)¶
無勞山　在縣北五十里其相近有敬徳洞(縣/志)¶
五峯山(即温/宿嶺)在縣北五十里(府/志)温宿嶺在醴泉縣北(顔/師)¶
　(古/注)醴泉縣有温秀嶺(隋書地/理志)漢時温宿國人内附令¶
　居此地田牧故名後魏置温秀䕶軍唐温秀縣俱以¶
　此名(長安志縣温秀/故城在  北)五峯山在無勞山西與永夀接¶
　界上有靈湫旱禱輒應(縣志亦按此即温秀/嶺也  見永夀縣)¶
<pb:KR2k0050_WYG_009-100a>¶
承陽山　在縣北六十里又兩水谷在縣北五十里(府/志)¶
　承陽山西有兩水谷(長安/志)石泉谷在縣西北四十里¶
　一名兩水谷(縣/志)¶
巴谷　在縣北八十里又稍西為白水谷(縣/志)¶
泔谷　在縣西北五里(府/志)¶
巖谷　在縣東北三十里谷後有石洞在觀音堂右(縣/志)¶
鳳凰山　在縣東北四十里附麗九嵕相傳周時鳳翔¶
　于此有唐魏徴墓(縣/志)¶
<pb:KR2k0050_WYG_009-100b>¶
青峯山(青一/作清)在縣東北五十里(縣/志)¶
覆甑山　在縣東北五十里青峯山稍東(府/志)山以形似¶
　名與九嵕岡隴相接其相近有烟霞洞又縣東北五¶
　十五里有龜山(縣/志)¶
芳山(芳一/作方)在縣東北六十里一作方山(縣/志)醴泉縣有芳¶
　山(唐書地/理志)¶
谷口　在縣東北七十里(縣/圖)公孫卿言黄帝昇仙于寒¶
　門寒門者谷口也(漢書郊/祀志)九嵕山東仲山西當涇水¶
<pb:KR2k0050_WYG_009-101a>¶
　出谷之處謂之谷口(郡縣志縣詳/見涇陽)¶
波水谷　在縣東北七十里其相近有豆盧谷又縣東¶
　北八十里有黑狗谷(縣/志)¶
涇水　在縣東北五十里自淳化界流入縣境又東南¶
　入涇陽界(縣/冊)涇水東逕九嵕山東仲山西(水經/注)涇水¶
　入縣界泔水流入焉東岸則鄭白渠所出也(縣志圖/詳見)¶
　(考/)¶
泔河(泔一/作甘)在縣北十里自乾州流入又東合於涇水(縣/圖)¶
<pb:KR2k0050_WYG_009-101b>¶
　寧夷縣有甘泉(魏書地/形志)醴泉縣有甘泉水(隋書地/理志)甘¶
　河自縣西北甘北鎮來至縣東北涇甘渡入涇水(長/安)¶
　(志/)¶
石泉谷水(即浪/水)在縣西北四十里水自石出兩水合流¶
　入于泔民因其流為水磨(縣/志)醴泉縣有浪水(隋書地/理志)¶
　承陽山有石泉三輔黄圖謂之浪水(寰宇/記)¶
白水谷水　在縣北八十里又波水谷水豆盧谷水俱¶
　在縣東北七十里又巴谷水流逕昭陵之右並南流¶
<pb:KR2k0050_WYG_009-102a>¶
　入于泔水(縣/冊)醴泉縣有波水(隋書地/理志)¶
泥河　在縣城北源出泥泉東流入泔水(縣/冊)¶
巖谷水　在縣東北觀音堂水出石罅中南流入泔水¶
　(縣/冊)¶
湫池　在縣東南十五里顯聖廟南水清而深禱雨有¶
　應(縣/志)¶
麻池　在縣東五十里(府/志)¶
誌公泉　在縣城北泥河北岸相傳誌公卓錫于此喜¶
<pb:KR2k0050_WYG_009-102b>¶
　其泉之甘冽取以瀹茗因名(縣/志)¶
鄭公泉　在縣城西北望乾橋下知縣鄭廷秀脩橋時¶
　有泉湧出後因以名泉(縣/志)¶
醴泉　在縣東南三十里周數十步深不可測漢宣帝¶
　時湧出其味如醴隋置縣取此(賈/志)¶
鄭泉　在縣東北七十里相傳鄭子真躬耕谷口時挹¶
　泉于此(縣志口按鄭樸字子真褒中人也家谷口世/號谷  子真考輿地紀勝褒城縣箕山有道)¶
　(人谷即子真隠處則指醴泉之/谷口以為鄭隠處者疑誤也)¶
<pb:KR2k0050_WYG_009-103a>¶
　¶
　¶
　¶
　¶
　¶
　¶
　¶
　¶
<pb:KR2k0050_WYG_009-103b>¶
　¶
　¶
　¶
　¶
　¶
　¶
　¶
　陜西通志巻九¶
