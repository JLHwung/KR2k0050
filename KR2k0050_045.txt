# -*- mode: mandoku-view; -*-
#+TITLE: 陝西通志
#+DATE: 2015-08-24 22:42:36.159737
#+PROPERTY: ID KR2k0050
#+PROPERTY: BASEEDITION WYG    
#+PROPERTY: JUAN 卷四十五
<pb:KR2k0050_WYG_045-1a>¶
欽定四庫全書¶
　陕西通志巻四十五¶
　　風俗(習尚/方言)　(時令/化導)　(禮儀/)¶
　納賈陳詩觀民設教土厚泉深樸直是好公戰知方¶
　力農相劭周帥以仁漢易厥暴六輔侈靡五陵年少¶
　久建國都寖逺於道溯古夏聲軌涂則傚移易之權¶
　視乎化導作風俗志第二十一¶
　習尚¶
<pb:KR2k0050_WYG_045-1b>¶
正西曰雍州其民三男二女其畜宜牛馬其榖宜黍稷¶
(周禮職/方氏)¶
呉公子札來聘請觀於周樂使工為之歌豳曰美哉蕩¶
乎樂而不淫其周公之東乎為之歌秦曰此之謂夏聲¶
夫能夏則大大之至也其周之舊乎(左/傳)豳周之舊國秦¶
本在西戎&KR0648;隴之西秦仲始有車馬禮樂去戎狄之音¶
而有諸夏之聲及襄公佐周平王東遷而受其地故曰¶
周之舊(杜/注)¶
<pb:KR2k0050_WYG_045-2a>¶
虞芮之君相與朝周入其境耕者讓畔行者讓路入其¶
邑男女異路班白不提挈入其朝士讓為大夫大夫讓¶
為卿(毛氏/詩傳)¶
秦人之俗大抵尚氣概先勇力忘生輕死然本其初而¶
論之岐豐之地文王用之以興二南之化如彼其忠且¶
厚也秦人用之未幾而一變其俗則已悍然有招八州¶
而朝同列之氣矣何哉雍州土厚水深其民厚重質直¶
無鄭衛驕惰浮靡之習以善導之則易於興起而篤於¶
<pb:KR2k0050_WYG_045-2b>¶
仁義以勇驅之則其强毅果敢之資亦足以彊兵力農¶
而成富强之業非山東諸國所及也(朱子/詩傳)¶
秦處仲秋之位男懦弱女高膫白色身音中商其言舌¶
舉而抑聲清而揚(詩含/神霧)¶
秦金積堅故秦俗亦堅(春秋說/題辭)¶
闗中自&KR0648;雍以東至河華膏壤沃野千里自虞夏之貢¶
以為上田而公劉適邠太王王季在岐文王作豐武王¶
治鎬故其民猶有先王之遺風好稼穡殖五榖地重重¶
<pb:KR2k0050_WYG_045-3a>¶
為邪　漢都長安諸陵地小人衆故民益玩巧而事末¶
也　北地上郡與闗中同俗然地亦窮險唯京師要其¶
道　都國諸侯所聚㑹故其俗纎儉習事(史記貨/殖傳)商君¶
定變法之令行之十年道不拾遺山無盜賊家給人足¶
民勇於公戰怯於私鬬(商鞅/傳)撃甕叩缻彈箏搏髀而歌¶
嗚嗚者秦之聲也(李斯/傳)¶
昔后稷封斄公劉處邠太王徙岐文王作豐武王治鎬¶
其民有先王遺風好稼穡務本業故豳詩言農桑衣食¶
<pb:KR2k0050_WYG_045-3b>¶
之本甚備　漢都長安徙齊諸田楚昭屈景及功臣吏¶
二千石高訾富人豪桀并兼之家於諸陵是故五方雜¶
厝風俗不純其世家則好禮文富人則商賈為利豪桀¶
則逰俠通姦又郡國輻凑浮食者多民去本就末列侯¶
貴人車服僣上衆庻倣效羞不相及嫁娶尤崇侈靡送¶
死過度　安定北地上郡西河皆廹近戎翟脩習戰備¶
高尚氣力以射獵為先(漢書地/理志)¶
關西諸郡自頃以來數與胡戰婦女載㦸挾矛弦弓負¶
<pb:KR2k0050_WYG_045-4a>¶
矢(三國志鄭/渾傳注)¶
姚興托意佛道公卿已下莫不欽附沙門自逺而至者¶
五千餘人起浮圖於永貴里立波若臺於中宫沙門坐¶
禪者恒有千數州郡化之事佛者十室而九矣(晉書姚/興載記)¶
京兆皇都所在俗具五方人物混淆華戎雜錯去農從¶
商爭朝夕之利游手為事競錐刀之末貴者崇侈靡賤¶
者薄仁義豪强者縱横貧窶者窘蹙桴鼓屢驚盜賊不¶
禁此古今之所同焉自京城至於外郡得馮翊扶風是¶
<pb:KR2k0050_WYG_045-4b>¶
漢之三輔其風大抵與京師不異安定北地上郡其人¶
性猶質直尚儉約習仁義勤於稼穡多畜牧無復冦盜¶
雕隂延安𢎞化連接山胡性多木彊皆女淫而婦貞盖¶
俗然也朔方榆林地接邉荒多尚武節亦習俗然焉¶
漢中之人質朴無文不甚趨利性嗜口腹多事田漁雖¶
蓬室柴門食必兼味好祀鬼神尤多忌諱家人有死輒¶
離其故宅崇重道教尤有張魯之風焉傍南山雜有獠¶
户富室者頗参夏人為昏衣服居處言語殆與華不别¶
<pb:KR2k0050_WYG_045-5a>¶
　沔連雜氐羌性質直務農習獵民多勁悍　梁者言¶
西方金剛之氣彊良故因名焉(隋書地/理志)¶
陕西路葢禹貢雍梁冀豫而雍全得焉其民慕農桑好¶
稼穡鄠杜南山土地膏沃二渠灌溉兼有其利大抵夸¶
尚氣勢多遊俠輕薄之風甚者好鬬輕死被邉之地以¶
鞍馬射獵為事其人勁悍而質木上洛多淫祀申以科¶
禁故其俗少變(宋史地/理志)¶
秦之水泔而稽淤滯而雜故其民貪戾㒺而好事(管子/水地)¶
<pb:KR2k0050_WYG_045-5b>¶
(篇/)¶
秦性强其地險其政嚴其賞罰信其人不讓皆有鬬心¶
(呉/子)¶
秦人家富子壯則出分家貧子壯則出贅借父耰鋤慮¶
有徳色母取箕帚立而誶語抱哺其子與公併倨婦姑¶
不相恱則反唇而相稽(賈誼陳/政事疏)¶
太王躬仁邠國貴恕今長安習俗無以異於逺方郡國¶
來者無所法則或見侈靡而倣效之(匡衡政治/得失疏)¶
<pb:KR2k0050_WYG_045-6a>¶
東海人黄公為術能制蛇御虎佩赤金刀以絳繒束髮¶
立興雲霧坐成山河三輔人俗用以為戲漢帝亦取以¶
為角牴之戲焉(西京/雜記)¶
河西其氣蔽壅厥性急㐫故曰雍雍壅也(李廵爾/雅注)¶
雍冀合商羽端駛烈人聲犍其泉辛以鹹(元/覧)¶
漢高祖發巴蜀伐三秦遷巴蜀七姓居商洛其俗多獵¶
山伐木深有楚風(寰宇/記)¶
三輔者本雍州之地世世從公卿大夫吏二千石及高¶
<pb:KR2k0050_WYG_045-6b>¶
貲皆以陪諸陵五方之俗雜㑹非一國風不但繁於詩¶
之秦豳也其為士好高尚義貴於名行其俗失則趨勢¶
進權惟利是視　秦始皇遣䝉恬攘却匃奴得其河南¶
造陽之北千里地甚好於是築城郭徙民居之名曰新¶
秦四方錯雜奢儉不同今俗名新富貴者為新秦由是¶
名也(册府/元龜)¶
上洛郡南屬邑豐陽深山窮谷不通轍迹其民刀耕火¶
種播種時釀黍稷烹雞豚先約曰某家某日有事於畬¶
<pb:KR2k0050_WYG_045-7a>¶
田雖數百里如期而集鉏斧隨焉至則行酒啖炙鼓噪¶
而作援桴者有勉勵督課之語若歌曲然更互力人人¶
自勉(王禹偁/小畜集)¶
子厚言關中學者用禮漸成俗正叔言自是關中人剛¶
勁敢為子厚言亦是自家規矩寛大(程氏/遺書)¶
麟府州在黄河西古雲中之地乃漢蕃雜居黄茅土山¶
高下相屬極目四顧無十歩平坦廨舍廟宇覆之以瓦¶
民居用土止若栅焉架險就中重復不定上引瓦為溝¶
<pb:KR2k0050_WYG_045-7b>¶
雖大注亦不浸潤其梁柱榱題頗甚華麗下者方能細¶
窺城邑之外穹廬窟室而已人性頑悍不循禮法公事¶
惟吏稍識去就除兹而下莫吾知也俗輕生重死侮性¶
亡義(上官融友/㑹談叢)¶
讀秦風喜得無淫奔之詩見得秦俗好(薛思菴/野録)¶
天下有九褔秦隴鞍馬褔(珍珠/船)¶
漢中風俗尚白男子婦女皆以白布裹頭或用黄絹而¶
加白帕其上昔人謂為諸葛武侯帶孝後遂不除漢中¶
<pb:KR2k0050_WYG_045-8a>¶
滕太守嚴其禁十年來漸以衰止然西鳯諸府風俗皆¶
然而華州渭南等處尤甚凡元旦吉禮必用素冠白衣¶
相賀則為武侯之說非也(隴蜀/餘聞)¶
關中故俗其人質直尚氣鮮儇黠詭佞之習乃今漸澆¶
古樸閭閻搆訟百偽朋興(王維楨與/王南溟書)¶
周自后稷封於邰始播百榖烝民乃粒萬邦作乂其後¶
公劉立國於豳復脩后稷之業而風俗以厚其民勤稼¶
穡(詩曰三之日于耜四之日舉趾同我婦子/饁彼南畝又曰亟其乘屋其始播百榖)貴家大族¶
<pb:KR2k0050_WYG_045-8b>¶
皆力蠶桑(詩曰爰求柔/桑采蘩祁祁)上下之情交相忠愛(詩曰女心/傷悲殆及)¶
(公子同歸又曰為公子裳為公子裘言私/其豵獻豜于公又曰稱彼兕觥萬夀無疆)老者慈㓜少¶
者敬老(詩曰入此室/處以介眉夀)太王居豳時猶尚質(詩曰陶復陶/穴未有家室)¶
(盖地近西戎而苦/寒故其俗如此)文王之時徳化大成考之二南男女¶
以正婚姻以時(見桃/夭詩)賢才衆多(見兎/罝詩)家室和平(見芣/苢詩)江¶
漢之間淫俗皆變(見漢/廣詩)女子以禮自守(見行露摽梅/死麕諸詩)在¶
位皆節儉正直(見羔/羊詩)此周徳之盛道徳一而風俗同固¶
無疆理之異也及秦俗以後政異俗殊故隨其郡縣之¶
<pb:KR2k0050_WYG_045-9a>¶
志而列之(馬/志)¶
西安府其俗男耕女桑先勇力尚氣概(廣皇/輿攷)¶
長安險絶之土民多剛强(魏書陸/俟傳)長安風俗自貞元侈¶
於遊宴其後或侈於書法圖畫或侈於博奕或侈於卜¶
祝或侈於服食各有所蔽也(唐國/史補)長安士女遊春野歩¶
遇名花則必設席藉草以紅裙遞相挿掛以為宴幄其¶
奢逸如此也(開元天/寳遺事)長安尚有秦漢遊俠之風(聞見/前䤸)士¶
尚氣節人多醇朴市交不欺多集商賈衣履多布素屋¶
<pb:KR2k0050_WYG_045-9b>¶
宇質陋器惟瓦甆冠婚喪祭悉遵㑹典家禮昔人所謂¶
以善導之則易興起而篤於仁義諒矣(長安/縣志)¶
漢都長安五方雜處風俗不純自隋唐建都以來鬬華¶
競麗侈僣相仍去漢抑又逺矣厯宋元而明漸返樸素¶
民不事末作急公敬上及其末也裘馬錦綺充填衢巷¶
羅袴雲履得僣於娼優卒𨽻之軰而雕甍峻宇在在有¶
之至菜傭輿卒率以號行非禮稱呼無貴賤悉然間有¶
後進以凌傲為氣節老成至避其鋒獨是翁婦非禮見¶
<pb:KR2k0050_WYG_045-10a>¶
不面伯氏於弟婦雖禮問不通此則風俗之美而可傳¶
者邇來薦紳義命自安鮮鑚營干謁無侈田廣宅荷鍤¶
躬耕者有之士習本業饒美資力學者不逃貧故科甲¶
聨翩但士多兼農擇師逺遊者鮮農勤作苦甘淡泊貧¶
力傭自分作奸者少百工不尚技巧作無用惟商賈多¶
不量力競肆奢侈外似富而内無深藏其性剛語直不¶
事斡旋人守法令征稅易完古今如一轍焉(咸寜/縣志)¶
縣治凡十里居高原者九而居下隰者一民守法令甘¶
<pb:KR2k0050_WYG_045-10b>¶
辛苦安儉素不厭簡略士知問學罕事商賈衣冠文物¶
儼有古風醇厚樸實好禮度征稅易完但婚姻多重財¶
致有男女愆期者䘮𦵏多作佛事設戯樂致有停柩暴¶
露不能掩壙成封者亦晚近相沿之陋習也(咸陽/縣志)¶
興民樸實負氣率直不阿激之挺險則粗莽不馴漸之¶
禮教則節義可鼓(興平/縣志)¶
潼水深而土厚性剛而尚氣(臨潼/縣志)¶
民多醇厚樸實尚勤儉好禮度事耕織征稅易完詞訟¶
<pb:KR2k0050_WYG_045-11a>¶
尤簡但婚姻多重貨財致有男女愆期者(髙陵/縣志)¶
訟簡民醇糧完易治(官/制)明成化初服食器用嫁娶送死¶
俗尚簡樸閭閻多忠厚長者人盡力於田畝無遊蕩以¶
此多富實興於禮讓𢎞治初漸入於奢至正徳華靡倍¶
昔鄉邑無老少習為浮偽好挾人短長以為能不論徳¶
行論富論勢力遂至凌競成風(鄠縣/志)¶
藍之俗醇而雅藍之民樸而質藍之士大夫操行而愿¶
恪(王邦才脩武/安王廟記)質直淳樸男耕女織三古之風其猶有¶
<pb:KR2k0050_WYG_045-11b>¶
存焉(舊/志)士風樸茂雖甚貧負薪好學一入官則清忠見¶
表即掾吏矯矯有聲百姓亦知崇尚孝弟力田外便以¶
完公賦為急但不習商賈閭里因多困乏然婦女不尚¶
淫巧婚契先擇門第親喪盡哀不侈靡文又藍民之儉¶
而得中者(藍田/縣志)¶
涇陽為西安劇縣政繁而道衝俗美而習敝民逐末於¶
外者八九(康對/山集)涇邑故邇邠岐豐鎬之間相傳之盖可¶
知明初頗近古人尚樸素城市衣履稀有純綺鄉落父¶
<pb:KR2k0050_WYG_045-12a>¶
老或簷帢靸履不襪器惟瓦甆屋宇質陋崇儒薄吏與¶
其吏也寜賈故仕宦視昔十倍富人亦數倍之婚䘮酒¶
醴漸以豪華相尚惟剛正負氣不為靡靡之習古今不¶
甚殊焉(涇陽/縣志)¶
三原物産阜蕃習俗淳雅民耻爭競有禮遜風(圖/經)士勤¶
學問民多商賈婦翁非慶賀不靣見長㓜雖異姓亦有¶
序昏䘮有相助之儀時節有徃還之禮藹然淳龎之遺¶
非復古之秦俗矣至今士能敬業城邑鄉井𩔖多絃誦¶
<pb:KR2k0050_WYG_045-12b>¶
科目甲於諸邑農勤力作工不事淫巧惟商賈逺出每¶
數年不歸勸令買地耕種多以為累思欲轉移令務本¶
輕末其道良難(三原/縣志)¶
市閭襍業者多於縣人十九趨農業者十五富民豪農¶
頗輸名買横緩急以自蔽匿氏冒名欺偷浮詐相樛(沈/亞)¶
(之盩厔縣/丞㕔壁志)人多醇樸力本務農士尚氣節剛直不屈(舊/志)¶
地僻民樸不工不商食惟田畜衣惟桑綿器惟瓦磁凡¶
昏䘮交際之具率以土物充之邇年以來官斯土者或¶
<pb:KR2k0050_WYG_045-13a>¶
性喜華靡而民間倣焉(盩厔/縣志)¶
人性勇悍尚樸實葢關中周秦漢唐都㑹之地前軰猶¶
有古風耻遊惰奢靡非禮㑹不聚飲聽樂尊卑貴賤衣¶
服器用品式森然莫敢僣踰至嘉隆以䧏其俗漸敝無¶
復㳟儉敦樸之遺(渭南/縣志)¶
富平為豐鎬北地其民有先王遺風勲業節義接踵前¶
脩敦厚力本遍滿境内(富平/縣志)¶
醴俗素稱簡樸習尚慓悍近且嚚訟成風矣(醴泉/縣志)¶
<pb:KR2k0050_WYG_045-13b>¶
延安府民勤稼穡(方輿/勝覧)俗尚鬼神(延安/圖經)脩習戰備高上¶
氣力以射獵為先名將多出(賈/志)府志云延民有四美一¶
結姻不論財一交友多重義一思先時盡哀一好善勤¶
施舍有一病曰惰流水可以灌田而惰於疏濬閒田可¶
以樹木而惰於栽植女惰蠶織男惰經營今延川宜川¶
民漸知種桑果興蠶事又時置機杼習女紅衣食之資視¶
前稍賴焉(延安/府册)¶
不崇侈靡頗習程法(膚施/圖經)¶
<pb:KR2k0050_WYG_045-14a>¶
質樸少文習尚禮教力本務農急公重義坦率愚耿不¶
事諛佞有豳岐遺化焉但崇奉神教好鬬嗜酒鹽販之¶
外更無他營(安塞/縣志)¶
甘邑地瘠無紡織水利服賈經商之益惟以服疇力穡¶
完輸將育家室凡婚祭服食不尚侈靡惟修廟設醮好¶
施舎有郡城遺風(甘泉/縣志)¶
土風剛勁習尚淳龎重氣節敦齒讓勤詩書正供及時¶
辦納士民如一轍焉(安定/縣志)¶
<pb:KR2k0050_WYG_045-14b>¶
民風醇樸厭惡繁華賦稅急公恐後人物嫻雅專以耕¶
耘為業明末兵荒後逃亡者多鄉井為虛(保安/縣志)¶
服食儉樸民勤農業(宜川/縣志)¶
人勤稼穡俗尚鬼神不崇侈靡頗習章程性樸少文質¶
任自然男耕女織差有三古遺風(延川/縣志)¶
民多淳樸好義急公有無常相貸貧富不相耀賦役無¶
逋欠之累吏胥無舞文之奸其俗猶為近古(延長/縣志)¶
鳳翔府人皆尚氣力喜射獵多出名將(元一/統志)勤稼穡務¶
<pb:KR2k0050_WYG_045-15a>¶
本業士皆儒雅習俗忠厚(馮/志)不尚華靡有先王之遺風¶
(鳳翔/府志)¶
近代民猶質朴尚勤儉士紳敦禮教絶浮靡去古猶未¶
逺也(鳯翔/縣志)¶
岐山務農力穡質直好義(馮/志)明初相傳鄉民足不履縣¶
廷目不識長吏好義急公輸將恐後迨於末年訟獄興¶
而逋賦積奸偽日滋矣近者長吏勤於撫字曲為訓廸¶
而民氣蒸蒸漸以復古云(岐山/縣志)¶
<pb:KR2k0050_WYG_045-15b>¶
扶固瘠土風俗頗為近古鄉黨相與尚齒讓服食尚簡¶
素忠厚質直絶無機巧小民畏官法以不入官府為高¶
獨椎魯不能商販故里少素封之家(扶風/縣志)¶
人尚氣槩田野優沃物産富饒(郿縣/志)¶
人性勤儉務稼穡遵教化有先王之遺風(寳雞/縣志)¶
&KR0648;地寒儉俗習偷惰(&KR0648;陽/縣志)¶
士大夫重名節養亷耻齊民亦務本業勤耕耨間有負¶
氣爭訟者判其曲直旋卽悔艾(麟遊/縣志)¶
<pb:KR2k0050_WYG_045-16a>¶
民鄙嗇寒儉穴窰而處農服耕種女習紡績畏官吏重¶
犯法士習禮肄書代有聞人(隴州/志)¶
漢中府其俗强勁質朴力農習射(廣皇/輿攷)於卦直坤故多¶
斑綵文章於辰值未故尚滋味徳在少昊故好辛香星¶
應井鬼故君子精敏小人鬼黠勇悍　武都氐傁多羌¶
戎之民其人半秦多勇戇　土地險隘其人半楚風俗¶
略與荆州沔州郡同(漢中/府志)¶
其民質直好義士風朴厚有先民之遺(南鄭/縣志)¶
<pb:KR2k0050_WYG_045-16b>¶
厥田沃衍其俗富庶(竇充重修/大成廟記)民務耕織士尚敦樸漸¶
有蜀風(漢中/府志)¶
俗本尚約耻逐末競利故無積儲畏法度不敢健訟謹¶
供億故賦役無有後者(褒城/縣志)¶
士敦禮讓守詩書農無閒工亦無餘粟工極拙一無長¶
技器極質不尚華奢商惟麻縷絲粟魚鹽銅鐵以資民¶
用無異産亦無逺販婦女貧家紡績縫紉不尚衣飾(城/固)¶
(縣/志)¶
<pb:KR2k0050_WYG_045-17a>¶
洋民勤儉力作惟事農畝士敦禮讓重亷耻農夏秋兩¶
穫但耕耘失宜甚有榖稗爭秀者工朴拙鮮精巧商不¶
過花布絲麻無負貲逺販者(洋縣/志)士女出遊人持一青¶
繒小葢飾以茸綵直有用珠璣編綴者(蔡交洋州/詩自注)¶
俗多醇樸民重耕織文學日趨於新禮義漸近於古士¶
大夫駸駸有教民興行之風　西鄉怒嶺惡谿險阻千¶
里商賈之所不聚貨殖之所不滋沿城四五里得平土¶
焉耕者鋤沙剔石耰於其間旱則溪涸而禾焦潦則水¶
<pb:KR2k0050_WYG_045-17b>¶
滙而禾爛幸或有秋所登畝不盈石官逋私債徭力雜¶
征盡其所入苦不及支(西鄉/縣志)¶
務農力穡質直好義與岐壤相接或有豳風之遺(鳯縣/志)¶
風氣兼南北語音雜秦蜀士人不奔競干謁閭里無豪¶
俠亡命小民農桑之外或事商賈不習方伎不尚滛巧¶
不競繁華不剃度為僧道昏姻不論財禮似有古風然¶
家貧出贅承户飬老并袓姓而易之䘮不尚浮屠士大¶
夫家差有可觀至拘泥年月不即安塟無貴賤皆同亦¶
<pb:KR2k0050_WYG_045-18a>¶
胡可訓也(寜羌/州志)¶
地峻泉甘人崇儉樸家多健訟之流士饒驕悍之氣崇¶
敬鬼神以享賽為樂(沔縣/志)¶
性本敦龎行崇儉樸民務農耕鮮為商賈士敦文學不¶
尚聲華好義急公遺風猶在(畧陽/縣志)¶
榆林府習弓馬好戰鬬(馮/志)俗驕悍喜功利習騎射尚忠¶
勇地處砂磧不事耕織昔多世䘵之家以奢侈相尚故¶
至今華而不實漸囂凌矣且兵民叅半以餉為命家無¶
<pb:KR2k0050_WYG_045-18b>¶
儋石稍稍水旱輒肆攘竊為隠憂焉　戴斗極為崆峒¶
其下曰幽都其氣角立其風精悍榆林去崆峒不逺而¶
俗尚武勇則其性然也(延綏/鎮志)¶
興安州獵山伐木深有楚風(寰宇/記)本州諸縣人户蕭條¶
路岐荒僻詞訟絶少租賦甚微(陳彭年/奏劄)鄉民刀耕火種¶
聘娶以布帛為禮錯居多諸方之人聲音五方皆備城¶
市逐末者多三年之蓄無有也山野之民質朴男女不¶
冠不髻(舊/志)士尚禮儉而少積書農任耕穫而少水田工¶
<pb:KR2k0050_WYG_045-19a>¶
不淫巧商鮮竒贏婚姻不計財䘮塟克盡力雖兵民雜¶
處日趨儇薄而視昔慓悍之習葢有間矣(興安/州志)¶
平邑五方雜處幸俗尚淳朴崇儉約惟兵過於民習俗¶
競騖讀書者殊寥寥也(平利/縣志)¶
民俗朴實好畋獵務耕種不尚奢華(洵陽/縣志)¶
白邑土瘠民貧人皆儉朴男婦項多癭瘤婚姻以布匹¶
通好居䘮以哀慟為先嵗時節序不知徃來無宴㑹常¶
時唯以濁酒探親而已盖因零星散處無三家村堡無¶
<pb:KR2k0050_WYG_045-19b>¶
半畝平田亦習俗使然也(白河/縣志)¶
邑治僻處山中多流寓入籍山居力穡者椎魯無文士¶
大夫家崇禮義以訓子弟無囂競之風蓬門柴户不務¶
葢藏不恣口腹吉凶諸禮隨力厚薄勿尚奢侈(紫陽/縣志)¶
石泉土著寥寥四方商旅聚而成俗其間冠婚䘮祭之¶
儀有沿客習而變者大約朴畧無文男尚耕作女勤績¶
紡不甚趨利而性嗜口腹斯則石之本習也(石泉/縣志)¶
民皆樸實節儉勤於農務不作商賈屋宇質陋衣履悉¶
<pb:KR2k0050_WYG_045-20a>¶
布素(漢隂/縣志)¶
商州習尚清高(方輿/勝覧)人性質實土風簡朴男務耕獵女¶
職蠶績不騖商賈不喜奔競工無竒技器無淫巧愚氓¶
畏吏鄉紳飬高無請囑昔稱淳俗非虛也(商州/志)¶
儀文簡交際厚男尚質朴女尚貞順士知禮義而樂恬¶
退布衣蔬食志安耕讀農終嵗胼胝以求秉穂工拙無¶
巧技商以貨易貨鮮見銀錢(鎮安/縣志)¶
士尚醇謹農安愿朴力稼穡慕節義務本抑末安土重¶
<pb:KR2k0050_WYG_045-20b>¶
遷故庠無劣衿里乏豪右胥絶奸蠧閭耻訐告宦遊者¶
羞封殖致政後𩔖儉素如寒士風服用簡朴無錦綺飾¶
至於子孝婦節時相踵錯尤徵淳化(雒南/縣志)¶
尚耕桑輕末作其人徑直其風淳朴其俗儉約(山陽/縣志)¶
士習醇厚朴實尚勤儉急公守法少儀文民風厚重質¶
直守法令甘辛苦勤稼穡(商南/縣志)¶
同州民性剛而好勝(方輿/勝覧)士敦本尚學惜名檢入官皆¶
砥節農力稼穡作苦貧氓至輓耕趣澤工不作淫巧架¶
<pb:KR2k0050_WYG_045-21a>¶
屋造器具皆觕樸有用衣服不尚華飾入市惟稗販以¶
通有無總之土地瘠狹皆務勤苦儉嗇士十九兼農婦¶
女績絍大較猶有古風(同州/志)¶
士峻名節工者不作窳商者貨足用少者尊事長者毋¶
不遜衣食稱乎其家近或以少凌長以貧效富聚訟紏¶
紛所爭者銖兩而費以不貲愚莫甚焉然其男力本女¶
織絍老而不倦貧乃益力正供先時而備此則俗之美¶
者也　秦民皆力農朝邑頗事賈仕者尚亷有氣前軰¶
<pb:KR2k0050_WYG_045-21b>¶
盡然今或少衰焉(朝邑/縣志)¶
葉夢熊曰秦人喜鬬郃陽獨甚平居睚眦視生死甚輕¶
訟訕無嚴長吏又曰郃士通籍者時有之未見其彬彬¶
盛以俗力農末視經術父兄責望旦夕子弟倖一弋不¶
獲則棄去無專業也今按葉公所云士習葢指嘉隆前¶
言之今則比户誦讀雖疎於古學而人以科名為尚惟¶
固陋之習爭訟之風不可除又婦女好遊觀賽社演劇¶
男女雜沓無别(宰莘退/食䤸)郃陽僻在山谷他無所營惟事¶
<pb:KR2k0050_WYG_045-22a>¶
農仕者尚亷有氣槩婚姻論財居常較强弱好訐訟(郃/陽)¶
(縣/志)¶
大較前軰風俗重農事勤女工儉約朴實拙於服賈民¶
有童而野處華顚未識公署者士則恱理義好讀書仕¶
者尚亷介而賤乾没乃今不盡然或暴悍使氣輕視法¶
令避征徭轉移化導之機不存乎人哉(澄城/縣志)¶
南敦稼穡北尚服賈詩禮日增冠裳時躋黨序尚齒重¶
於論官第婚姻論財之風尚存挾衆恃力之習未殄朴¶
<pb:KR2k0050_WYG_045-22b>¶
實惜異於古剛悍喜減於今(舊/志)士敦朴無異他郡邑農¶
則地狹人夥多事椒麻木棉終嵗服勤家無餘資者十¶
户八九工不作竒貨而巧者徃徃有雅製商賈之利縣¶
北為多然近或漸習紛華司民牧者宜急挽之(韓城/縣志)¶
華州衣冠文物儼有古風將相篤生項背相望(方輿/勝覧)小¶
人力田君子修已盖土地膏腴而狹隘不能如東南多¶
産士多感&KR0108;激烈而以憸邪欺詐為耻女多含蓄淵明¶
而以貞靜莊嚴為尚人守法令樂飬恬服田力穡不事¶
<pb:KR2k0050_WYG_045-23a>¶
遊惰市無商賈之肆民無釋老之惑至有數年補用一¶
衣歴年不更一巾者可謂清儉渾朴之俗如阜立波澄¶
者也(華州/志)¶
性率直尚敦朴厭浮華勤於農事拙於服賈(華隂/縣志)¶
民性剛而好鬬健訟士知學問耻奔競崇尚本實鄉人¶
苦力稼穡不習逐末惟西鄉農商叅半工書冩作刀筆¶
吏直南與華渭土著雜處頗尚靡麗若東北二鄉土物¶
之外無一長(蒲城/縣志)¶
<pb:KR2k0050_WYG_045-23b>¶
人尚氣節好文學脩飭亷隅服食整潔士不入肆䘮塟¶
竭力婚不論財頗有古風今居民唯兵丁衙役為多而¶
故家紳士咸星散鄉居非復昔年之舊矣(潼關/縣志)¶
耀州直市物無二價故以直市為名(九域/志)耀州習俗醇¶
龎才多英俊(方輿/勝覧)¶
同民專務稼穡不事織紡不習商賈民少生業故貧然¶
亦能蓄積節用不事華靡禮義多濶畧但俗信巫覡重¶
淫祀西北惟力田採薪東南多窰冶採炭以為生謀¶
<pb:KR2k0050_WYG_045-24a>¶
大都民多質木士尚氣節有先王遺風(同官/縣志)¶
人性剛而好鬬士敦朴有恥民稼穡作苦不事商賈最¶
貧者終年輓煤(白水/縣志)¶
乾州人性剛方俗尚儉約男勤稼穡女事桑麻士習詩¶
書敦節義有先民之雅槩　北鄉地岡阜﨑嶇瘠薄尤¶
甚農隙男無生意女無紡織豐嵗僅能度日凶年不免¶
逃亡(乾州/志)¶
其土疆沃美高厚有丘陵墳衍之大其植物豐暢茂遂¶
<pb:KR2k0050_WYG_045-24b>¶
有秬秠藿菽之宜其人善樹藝其俗有禮讓宜乎其大¶
雅之遺烈焉(栁宗元武功/縣丞㕔壁記)邑介邠乾之間其風大約相¶
肖但邠地膏腴宜果蔬乾地温燠宜桑棉而永夀自耕¶
播之外别無事事不知織絍之巧鬻販之利其節嗇勤¶
瘁儼有七月之風(永夀/縣志)¶
邠州邠為古國其俗質而厚其人朴而易理業尚播種¶
畜擾有后稷公劉之遺風(鄭處晦邠州節/度使㕔壁記)野無惰農嵗¶
有高廩(元一/統志)士勤詩書代不乏人屏絶浮屠不事工賈¶
<pb:KR2k0050_WYG_045-25a>¶
(邠州/志)¶
民務農桑俗尚勤儉(三水/縣志)¶
士多苦志篤於誦讀長吏之庭無茂才投謁農務耕耘¶
勤力作即列子衿恒操耒耜工樸斵無淫巧商旅不通¶
亦鮮貲本婦女紡績雖疎而閨範稱嚴謹焉所患年嵗¶
少祲輒輕去其鄉(淳化/縣志)¶
本公劉太王風化之遺勤稼穡躋堂稱觥獻豜獻羔至¶
今猶有存者但世代云遥老成非舊子衿有佻達之風¶
<pb:KR2k0050_WYG_045-25b>¶
閭巷多供億之苦亦凋敝使然爾(長武/縣志)¶
鄜州俗以夏月遊賞為重(鄜州/圖經)仕尚勇退而賤乾没民¶
懐法守正寡嚚訟地僻土瘠男拙於服賈女慵於績紡¶
而婚䘮儉朴有古先王之遺風焉(舊/志)按舊志云拙賈慵¶
績今鄜州婦女多織紡者乃自兵燹後貧不能買衣相¶
效而為之袛以自蔽其體不能出售矣大都業農者十¶
之九工賈十之一(鄜州/志)¶
人皆精於製兵器(坊州/圗經)中邑士嚮詩書女勤織紡敦本¶
<pb:KR2k0050_WYG_045-26a>¶
務農不作佛事尤其近美者也(中部/縣志)¶
地近邉陲俗尚强悍男苦耕稼女不織紡士習儒雅英¶
才軰出(綏徳/州志)¶
尚氣槩先勇力厚重質直　崇儉約勤稼穡多畜牧少¶
盗賊(清澗/縣志)¶
葭州好尚武力守望相助(葭州/圖經)士多英特尚節義工文¶
詞少長有禮民安儉朴惟城堡與沿河一帶稍習粉飾¶
然不事商賈專勤耕牧亦重本安土之意也　居民朴¶
<pb:KR2k0050_WYG_045-26b>¶
魯不務織絍常服皆以布五榖終嵗所穫一畝不過二¶
斗以粟米豇豆為常食(葭州/志)¶
地僻山陡風剛土勁民性朴魯不事侈華河東多事商¶
賈而呉專農桑大率氣勇尚義多誠少詐(呉堡/縣志)¶
水甘土厚風氣冲和民尚勤朴宻邇邉陲多喜射獵不¶
事績紡至於服田力穡固其本業也文武士大夫頗尚¶
氣節軍民間有佞佛談仙者亦不為左道所惑(神木/縣志)¶
地臨邉塞俗尚儉朴男女耕耘不習織紡(府谷/縣志)¶
<pb:KR2k0050_WYG_045-27a>¶
　時令(依月令廣義以/時日為叙次)¶
長安風俗元日以後遞飲食相邀號傳座(南部/新書)元旦士¶
大夫夙興吉服祭拜袓先畢以次拜父兄出拜師長親¶
族齊民亦然元日至元宵舂磑不事交易不行貧者亦¶
過破五(咸寜/縣志)元旦雞鳴起燔桃柴設香案禮天地袓先¶
(興平/縣志)元旦焚香燃燭設菓餚祭竈中霤(臨潼/縣志)正旦比雞¶
鳴各懸黄紙於長竿以祀天曰接天神又以木炭懸之¶
門曰去瘟疫(高陵/縣志)元日以黄紙作錢結彩懸門名寳葢¶
<pb:KR2k0050_WYG_045-27b>¶
錢(石泉/縣志)元旦祭袓先拜尊者畢醉飲而散名曰拜神子¶
(山陽/縣志)元日以甲乙為豐丙丁旱戊巳蟲兩傷庚辛兵壬¶
癸潦占夏糶風從南來東來者皆賤逆此者貴(臨潼/縣志)元¶
日宜晴不宜隂是日逢雪必兆旱(乾州/志)立春前一日職¶
官迎春於東郊樂人扮雜劇女童唱春詞街民捧盒酒¶
獻官長鑼鼓彩旗聚觀雜㳫設春盤捲春餅謂之咬春¶
(臨潼/縣志)立春日女新適人者母家歸禮焉曰迎春人爭裂¶
土牛皮以塗竈曰袪蚍蜉奪春仗以育蠶曰蠶盛用朱¶
<pb:KR2k0050_WYG_045-28a>¶
墨筆&KR0030;牛&KR0641;及小兒項曰打春(高陵/縣志)春日人飲春酒食¶
白蘿蔔(鳳翔/縣志)春日民間以線貫豆爭掛牛角用禳兒疹¶
(岐山/縣志)立春前一日有司迎勾芒神里市各扮故事表曰¶
慶豐年是日男婦攜兒女看春俟土牛過爭以豆麻撒¶
之謂之散疹(城固/縣志)立春日用牛土書字於門曰鎮宅(呉/堡)¶
(縣/志)立春日早風成早禾晚風成晚禾前八日晴諸事皆¶
吉得辛日小麥成(臨潼/縣志)春日喜晴厭雨歌曰但得立春¶
晴一日農夫不用力耕田(城固/縣志)正月五日剪紙人送擲¶
<pb:KR2k0050_WYG_045-28b>¶
門外謂之送窮(臨潼/縣志)五(日/)飽食謂之填五窮(延綏/鎮志)五日¶
忌出門以新肉置釡中炭火炙之或以麻豆名曰迸窮¶
(韓城/縣志)六日夜多聽靜以卜終年吉凶(延長/縣志)六日炒黑豆¶
散房壁名爆六甲七日用糠著地上以艾炷灸之名救¶
人疾俗以疾七聲相近也(延綏/鎮志)人日晴人安(乾州/志)八日¶
屬榖晴年必豐(乾州/志)九日炙榖皮於閾以袪災(同州/志)九¶
日用糠一合黎明置門前炭火燃之名曰炙窮(韓城/縣志)十¶
日名老䑕嫁女是夜家人滅燭早寢恐驚之也(延綏/鎮志)十¶
<pb:KR2k0050_WYG_045-29a>¶
一日夜不張燈十二日厨不動刀謂之䑕忌(臨潼/縣志)都中¶
每至正月十五日造麫蠒以官位帖子卜官位高下或¶
賭筵宴以為戯笑(開元天/寳遺事)京城街道有執金吾曉暝傳¶
呼以禁夜行惟正月十五夜敇許弛禁前後各一日謂¶
之放夜(西京/雜記)元宵居民各立社㑹宰猪羊設香燭張鼓¶
樂或廟或家以娯神(興平/縣志)元宵用熟麪湯雜果菜曰元¶
宵茶(渭南/縣志)十五夜用麪為不托名燈琖注油燃燈至十¶
六日早作羮食之示收燈也(延綏/鎮志)十五日蒸麪繭蓋襲¶
<pb:KR2k0050_WYG_045-29b>¶
古卜繭之遺(同州/志)元宵迎女歸寜謂之避燈(中部/縣志)元宵¶
日夜雨寒食必雨是夜燈結蕋棉花成(臨潼/縣志)正月十五¶
日州人將五榖攅於寺觀因而祝神以袪禳虛耗謂之¶
送耗(蔡交洋州/詩自注)風吹十五月雨灑清明節(李因篤集/元宵諺)都¶
人士女每至正月半後各乘車跨馬供帳於園囿或郊¶
野中為探春之宴(開元天/寳遺事)十六夜婦女出遊謂之走百¶
病(臨潼/縣志)十六日遊女都集柏樹下十七以殘炬送道旁¶
謂送毒蟲(韓城/縣志)池陽以正月二十日爲天穿以紅縷繫¶
<pb:KR2k0050_WYG_045-30a>¶
餅餌擲之屋上謂之補天(珍珠/船)二十日名小填倉燃燈¶
舉火(府谷/縣志)二十二日紙剪車輪貼門上為招財進寳(韓/城)¶
(縣/志)二十三日少年作百戯狀沿街而行曰擺社褔又曰¶
過不當亦一日澤遺意也(富平/縣志)二十三日夜家家院内¶
打火用氷鎮門作紙人帶孝掛門名曰爲老君送殯(延/長)¶
(縣/志)二十三日士女於漢水搭彩船上自柳林下自桃園¶
登臨遊嬉曰遊湖(城固/縣志)二十三夜聚猪羊骨雜燒之名¶
煉乾俗諺曰大忌二十三太上老君不出菴(延綏/鎮志)二十¶
<pb:KR2k0050_WYG_045-30b>¶
三日祀佛剪紙人帖門上禁不得食米或禁三數日懼¶
病疳(同州/志)二十三日作佛事忌用刀斧恐傷佛故也(韓/城)¶
(縣/志)二十三日傾城士女遊百子廟祈嗣是夜復放燈如¶
元宵(白水/縣志)二十五日名大填倉亦燃燈舉火(府谷/縣志)晦日¶
各以斧斤砍梨棗冀其實繁曰撻棗以火照桑樹謂其¶
無蟲曰燎桑(富平/縣志)¶
秦俗以二月二日攜鼓樂郊外朝徃暮回謂之迎富(天/䘵)¶
(閣識/餘)二月二日曲江拾菜士民遊極盛(秦中嵗/時記)二月二¶
<pb:KR2k0050_WYG_045-31a>¶
日以年初乾餅散家衆謂之咬蝎尾(臨潼/縣志)二月二日以¶
灰畫於莊墻外曰衛莊人以是日謁高禖廟祈嗣(富平/縣志)¶
二日早篩灰室墻四圍謂之圍龍(岐山/縣志)二月二日文昌¶
帝君之誕無長幼皆有祭曰松花㑹(城固/縣志)二月二日蒿¶
坪寺藥王大㑹男女畢至踏青選勝採野菜供食(西鄉/縣志)¶
二日以灰圍宅舎謂之圍蚰蜒(延綏/鎮志)二月二日名龍擡¶
頭禁止女工恐傷龍目(韓城/縣志)三日早取元旦所作黄米¶
大磨和燒黒豆啖之謂之咬蠅子(延綏/鎮志)驚蟄節忽風冷¶
<pb:KR2k0050_WYG_045-31b>¶
必有倒寒人多病麥田不生長(乾州/志)二月十二日花神¶
生日晴百花成(臨潼/縣志)¶
唐上巳日賜宴曲江都人於江頭褉飲踐踏青草曰踏¶
青(秦中歳/時記)池陽上已日婦女以薺花㸃油祝而洒之水¶
中若成龍鳳花卉之狀則吉謂之油花卜(圖/經)三月二日¶
士民携酒榼出遊郊外亦修禊意也(臨潼/縣志)三月三日男¶
女於翠屏山上香如雲(延長/縣志)三月三日取葳㽔枝挿壁¶
户圖蝎書符以禁螫(岐山/縣志)三月三日朝武子名山男女¶
<pb:KR2k0050_WYG_045-32a>¶
拈香畢各採松枝蘭花簮鬢而歸以為祓除不祥(西鄉/縣志)¶
三日昧爽以柳枝鞭房内四壁以&KR1241;蝎蟲(府谷/縣志)寒食節¶
内僕司車與諸軍使為繩橛之戲合車轍道兩頭打大¶
橛張繩橛上高二尺許湏𦂳榜定駕車盤轉碾輪於繩¶
上過不失者勝落輪繩下者輸皆裝飾車牛賭物動以¶
千計(秦中歳/時記)長安每歳諸陵當以寒食薦餳粥雞毬等¶
又薦雷子車至清明尚食内園官小兒於殿前鑚火先¶
得火者進上賜絹三疋金椀一口都人並在延興門㸔¶
<pb:KR2k0050_WYG_045-32b>¶
内人出城洒掃車馬喧閙新進士則於月燈閣置打毬¶
之宴或賜宰臣以下酴醿酒卽重釀酒也(輦下歳/時記)清明¶
前二日爲寒食作鞦韆戲拜掃民籍用百五日軍籍用¶
清明日(臨潼/縣志)清明日縛鞦韆婦女童子遊戲罷業曰作¶
業能令目盲(高陵/縣志)清明詣名山之泉源水共禮一神刑¶
牲禱豐曰遊水(富平/縣志)清明日至祖先墓獻新韭新笋新¶
茗(西鄉/縣志)興安州寒食上塜遊人相逢先淺漫數拜後極¶
深六七拜如是者三乃止宋王冲詩云鳴珮相逢拜不¶
<pb:KR2k0050_WYG_045-33a>¶
休(馮/志)清明拜掃回則折柳枝挿門以錢紙縛樹且以圍¶
其釜曰能避蟲蟻(同州/志)寒食後六十日内麥熟則實佳¶
遲則粃(臨潼/縣志)三月十五日六坊民輪祭孤魂相傳黄巢¶
作亂多殺傷祭則年豐(岐山/縣志)三月十八日士女出城祀¶
后土廟祈嗣(白水/縣志)榖雨日貼厭蝎符於壁書呪其上曰¶
穀雨日穀雨晨奉請穀雨大將軍茶三琖酒三廵逆蝎¶
千里化為塵(延綏/鎮志)穀雨日貼神符於壁上以除毒蟲(韓/城)¶
(縣/志)三月不宜霜致傷諸禾宜雨(乾州/志)洋州春時遊於□¶
<pb:KR2k0050_WYG_045-33b>¶
埧求石之穿者以絲項之取其宜蠶郡官張樂于下同¶
民歡樂謂之踏石(蔡交洋州/詩自注)¶
長安四月已後自堂厨至百司厨通謂之櫻筍厨公餗¶
之盛常日不同(秦中歳/時記)四月一日男女戴皂莢葉曰已¶
頭痛(高陵/縣志)以四月朔占秋糶風從南來西來者皆賤逆¶
此者貴(臨潼/縣志)四月八日民間各帶皂角枝(咸寜/縣志)四月八¶
日俗謂城西靈山是釋迦經行處逺近男婦咸徃祈拜¶
(鳳翔/縣志)小滿前後農各栽秧諺曰手執秧苖挿野田低頭¶
<pb:KR2k0050_WYG_045-34a>¶
便見水中天六根清浄方成稻退歩原來是向前(城固/縣志)¶
四月居人遊江上遇葛纒草木解之謂之解繳(興安/州志)葛¶
藤纒繳草木居人出而解之取解殃咎纒繳之意因而¶
有㑹謂之解繳(蔡交洋州/詩自注)麥熟女爲新麥食送其父母¶
諺曰麥上場女㸔娘(富平/縣志)四月來麥成熟之候不宜多¶
雨晴則籽粒堅好又相傳八日不宜南風(乾州/志)唐世京¶
城遊手夏月採蟬貨之唱曰只賣青林樂婦妾小兒爭¶
買以籠懸忩户間有騐其聲長短為勝負者謂之仙蟲¶
<pb:KR2k0050_WYG_045-34b>¶
社(陶穀清/異録)端午前二日東市謂之扇市車馬闐集(秦中/歳時)¶
(記/)唐宫中端午日造粉團角黍貯盤中以小角弓射之¶
中者得食都中盛行此戲(開元天/寳遺事)端午家具角黍餽遺¶
姻親貼符懸艾以禦瘟疫(興平/縣志)端陽飲雄黄酒挿艾小¶
兒女繫五色絲艾虎(臨潼/縣志)端午日戴艾葉曰去疾㓜者¶
係百索於項腕曰蛇蟲不螫(高陵/縣志)端午日用蒲艾紙牛¶
貼門名曰鎮病(延長/縣志)端陽日官長率僚屬觀競渡謂之¶
踏石(興安/州志)漢中五月十五必以酒食相饋賔旅聚㑹有¶
<pb:KR2k0050_WYG_045-35a>¶
甚於三元(隋書地/理志)¶
徳公二年初伏以狗禦蠱　正義曰六月三伏之節起¶
秦徳公爲之故云初伏厯忌釋云伏者金氣伏藏之日¶
也秋以金代火故至庚日必伏庚者金故曰伏也蠱者¶
熱毒惡氣為傷害人故磔狗以禦之狗陽畜也徐廣曰¶
年表云初作伏祠社磔狗邑四門也(史記秦/本紀注)漢中自擇¶
伏日俗云其地温暑草木早生晚落氣異中國故令自¶
擇伏日謹案漢書高祖還定三秦席巻天下蓋君子所¶
<pb:KR2k0050_WYG_045-35b>¶
因者本也故重復寵異令自擇伏(風俗/通)六月六日以麫¶
湯新果薦祖先出書籍衣服以晒俗謂蟲不嚙(咸寜/縣志)六¶
月六日爲迎女節(高陵/縣志)六月六日取五更時水作麯曰¶
壓麯又於是日作醬曰不生蟲(富平/縣志)六月六藏水待用¶
久不壊(渭南/縣志)六月六日用酒漿奠墳曰解渇清暑(延長/縣志)¶
六月六日新嫁女母家授以單衣謂之避凉(岐山/縣志)六月¶
六日雞初鳴作菉豆羮俗呼漿水遲明各攜至祖塋澆¶
奠名解炎熱(延綏/鎮志)初伏頭雨則旱(臨潼/縣志)六月六日雨菜¶
<pb:KR2k0050_WYG_045-36a>¶
根遭蟲蛀(李因篤集/六日諺)五六月俱宜雨旱難望有秋(乾州/志)¶
漢彩女常以七月七日穿七孔針於開襟樓(西京/雜記)唐輦¶
下歳時紀事曰七夕俗以蠟作嬰兒形浮水中以為戱¶
為婦人宜子之祥謂之化生(全唐/詩話)七夕㓜女設果酒豆¶
芽祀告織女神民間亦具果雞蒸食相餽(興平/縣志)七月七¶
日女兒陳瓜果以金鍼漂水椀中視影之妍&KR1126;以覘巧¶
拙(臨潼/縣志)七夕俗於是日飬女之家供七姑水主於院落¶
中獻以瓜桃棗梨月上星輝招貧家女未笄者擊瓦坯¶
<pb:KR2k0050_WYG_045-36b>¶
唱歌(石泉/縣志)七夕男家饋衣儀競豐幾與聘等(白水/縣志)中元¶
折麻穀具緡酒以獻祖考士大夫多至墓所以祭俗云¶
鬼節(咸寜/縣志)七月十五燒紙祭麻姑(臨潼/縣志)中元祭先在黄¶
昏儀如正旦必折麻穀以獻告穡事成也(高陵/縣志)中元夜¶
農家㑹飲曰掛鋤(城固/縣志)中元日農家早向隴頭擇禾之¶
長茂者懸五色紙旗名曰田旛(延綏/鎮志)¶
中秋具酒餚㑹飲曰賞月(高陵/縣志)八月十五以瓜果香餅¶
賞月并以月餅相遺(延綏/鎮志)中秋有雨次年元宵必隂(臨/潼)¶
<pb:KR2k0050_WYG_045-37a>¶
(縣/志)八月十五雲遮月來年元宵燈熀雪(李因篤集/中秋諺)七八¶
月秋霖亦吉忌不周風此風至天氣必肅農家忌之(乾/州)¶
(志/)¶
重陽家具食饌牲酒相饋(興平/縣志)重陽上驪山飲茱茰酒¶
所親以棗糕相餽(臨潼/縣志)九日兒童登高競放風鳶曰迎¶
寒(城固/縣志)九日婦女以口採茱萸有可治心疼之諺(西鄉/縣志)¶
重陽有雨冬有雪來年豆成(臨潼/縣志)九月霜䧏忌早早則¶
穀蕎未至大熟必至減數(乾州/志)十月一日雞鳴焚紙獻¶
<pb:KR2k0050_WYG_045-37b>¶
餛飩祭先謂之送寒衣(臨潼/縣志)十月一日傭工人皆於是¶
日放還諺云十月一放僱的(西鄉/縣志)以十月朔占春糶貴¶
賤風從東來者春賤逆此者貴(臨潼/縣志)十月秋成報答土¶
功祭獻山神迎賽經月不絶(鳳翔/縣志)十月可納禾稼宜稍¶
煖故曰小春是月純隂而復温黄葉蘀盡來年之蒂芽¶
復萌二麥分枝必多屢騐(乾州/志)¶
冬至拜賀如元旦(興平/縣志)冬至祭祖先儀如正旦(臨潼/縣志)冬¶
至向巴山㸔雪以占來歳豐歉(西鄉/縣志)一九雪九九皆有¶
<pb:KR2k0050_WYG_045-38a>¶
雪(臨潼/縣志)十一月乾土亢厚宜大凍二麥斂藏必固缺雪¶
必致來歳之蟲不宜暖果木開花不吉騐(乾州/志)¶
惠文君十二年初臘　正義曰十二月臘日也秦惠文¶
王始效中國為之故云初臘獵禽獸以歳終祭先祖因¶
立此日也(史記秦/本紀注)十二月五日煑五豆食之已五毒八¶
日煑粥相送或於路食客謂臘八粥(臨潼/縣志)臘月八日作¶
酒曰臘脚(富平/縣志)臈八日早作粳粥取米泔浴蠶種令多¶
(岐山/縣志)臘月八日煑肉糜抛花木俗謂不歇枝(咸寜/縣志)臘月¶
<pb:KR2k0050_WYG_045-38b>¶
八日以肉糜澆果木冀其實盛(城固/縣志)臘月八日謂之道¶
徳臘用黄黍作糜下油鹽於中謂之餴飯(延綏/鎮志)臘八日¶
為㓜男女剃頭設菓肉粥於通衢以飯貧者(同州/志)二十¶
三日祀竈用糖餅以糖泥神口祝曰毋以惡事訴上帝¶
也(延綏/鎮志)臘月二十四日夜設槽饌果酒祀竈掃舍(興平/縣志)¶
二十四後嫁娶不擇吉謂兩年不厮管(臨潼/縣志)秦中歳除¶
日儺皆作鬼神狀二老人各為儺翁儺母(秦中歳/時記)除夕¶
是日更桃符設歳宴(興平/縣志)除日具酒羣飲曰守歳(臨潼/縣志)¶
<pb:KR2k0050_WYG_045-39a>¶
除夕優人扮鍾馗遍詣人家鳴鑼擊鼓曰驅鬼(渭南/縣志)十¶
二月宜雪寒不洩盡人多病(乾州/志)洋州冬月用蒲葉養¶
魚至臘日郡官泛舟於漢之鵞翁潭奏鼓樂掲而取之¶
遊人縱觀謂之掲蒲(蔡交洋州/詩自注)¶
戊午至甲子七日内必有雨無則兩月旱四時甲子日¶
雨皆不吉月暈則風日暈三日内雨早霞雨晚霞晴水¶
老鴉鳴則雨燕子□天雨不晴水鴣鳴亦不晴虹見卽¶
晴驪山出雲西行多雨西南望終南山雲漸白大雨驟¶
<pb:KR2k0050_WYG_045-39b>¶
至西北嵯峨山起雲亦大雨(臨潼/縣志)春雨甲子赤地千里¶
夏雨甲子操舟入市秋雨甲子禾頭生耳冬雨甲子雪¶
&KR0287;羊豕(甲子/諺)　四時不取甲申雨(甲申/諺)　壬子癸丑甲¶
寅晴五旬之中宵見星　戊午至甲子七日行泥滓(旬/諺)¶
(篤李因/  集)¶
　禮儀¶
人不知冠久矣娶婦者前一日冠帶拜見尊長尊長斟¶
以酒或其遺意歟　男子多麻冠婦人雖濃粧亦必以¶
<pb:KR2k0050_WYG_045-40a>¶
白布飾其首蓋西方金也山曰太白故多尚白從來逺¶
矣(臨潼/縣志)冠加於首所以象天也最宜雅重古時制度無¶
論已今制夏凉冬煖各有定制又有帽頂以别貴賤用¶
之者不可不審也(楊用晦/維風約)¶
婚酒食召親友所以厚其别親迎執贄所以致其恭不¶
樂不賀所以思其繼同牢合卺所以思其愛近俗婚禮¶
多費貨財相交婿以花飾衣冠婦以聲樂迎導非所以¶
謹夫婦嚴宗廟也(咸陽/縣志)媒妁言允後男家肅簡拜謝或¶
<pb:KR2k0050_WYG_045-40b>¶
用酒幣謝允起媒接媒㑹親納幣豐約不等從不言財¶
親迎入門拜祖先合巹相引新郎婦同過筵間謂之轉¶
筵三日拜尊長下厨十日備禮囘門此禮俗兼行者也¶
(臨潼/縣志)納采問名縣俗發媒似之蓋先通言至是主人告¶
廟具書宴媒徃女氏用鴈若羊酒致辭女主人亦告廟¶
復書有啓書各具男女名字生年月日卜吉納吉縣俗¶
第一成禮似之加金幣羊豕主人黨亦徃同女主人謁¶
其廟而後燕明日女主人復禮於男氏有羊酒時娶納¶
<pb:KR2k0050_WYG_045-41a>¶
徵縣俗第二成禮似之加冠花&KR0107;釧女主人酬以女鍼¶
指瀕迎則請期縣俗問客似之不用儀物壻冠而後親¶
迎縣俗迎在午前以是日宴男女賔也其主人告廟醮¶
子命辭女主人告廟醮女戒辭壻奠鴈授綏導婦入房¶
交拜合巹明日婦廟見舅姑縣俗婦下車卽拜神主改¶
粧卽拜賔舅姑其明日舅姑率壻婦見廟婦執棗栗見¶
舅腵脩見姑三日婦盥饋縣俗婦盥洗具饌饋舅姑亦¶
先獻廟其婦家備盛饌饁婦(高陵/縣志)婚多論財貨侈奩具¶
<pb:KR2k0050_WYG_045-41b>¶
有破産嫁女者有年十三四而娶者(涇陽/縣志)婚姻有兒女¶
襁褓時卽締姻締姻後男家為女家置羊酒三載(安定/縣志)¶
婚三日壻家請婦家客新壻新婦先後出拜兩姓親族¶
各與拜禮謂之做三日過是則五日十日婦家請壻謂¶
之轉五住十(鳳翔/縣志)婚惟令媒氏議婚問年匹配禮必親¶
迎聘勿論財奩惟從便明郡人邵可立有移風固言革¶
卯筵侈費知州王廷伊議從省節求其别二姓明伉儷¶
婚之義止矣(商州/志)婚女家許允男家同媒妁擇吉衣冠¶
<pb:KR2k0050_WYG_045-42a>¶
拜女之先祖及女之父母女家待酒終無改易無婚啓¶
庚帖遇節送時物果肉名追節如親母徃則為女具拜¶
禮如簮&KR0107;巾帕任便定禮俗名頭成禮或一馬一騾鄉¶
民或一牛禮銀或十二兩至六兩不等臨娶則具衣冠¶
&KR0107;珥布帛多寡無定先一日賫迎禮親迎用二少婦名¶
娶女客女家亦請二少婦名送女客合巹禮畢新婦隨¶
新郎靣上立先拜業師次拜柯人及諸親最後拜父兄¶
次日新郎謝親三朝壻家請食試刀麵女家送飯婦昏¶
<pb:KR2k0050_WYG_045-42b>¶
後生子然後加髻(山陽/縣志)婚重門第辨族六禮不盡備而¶
儀節殊繁(同州/志)婚之次日婦之姑姊諸母悉來㸔女送¶
餛飩名曰捻飯(韓城/縣志)婚或六禮不具有男家備粧奩者¶
亦簡便不致失時(乾州/志)¶
䘮禮存諸經五服制度著於令甲釋服作樂律有明刑¶
近世居䘮或輕或重居處飲食出入之節多無所變衰¶
麻月筭雖有差等殆成空文(咸陽/縣志)䘮縉紳家多行文公¶
家禮不作佛事鄉民雜用俳優屢禁少止(興平/縣志)哭奠親¶
<pb:KR2k0050_WYG_045-43a>¶
友給帽布至戚或孝衣(臨潼/縣志)䘮禮明邵布政禁作佛事¶
省金置椁磚墓殊恔人心近時殯儀多用劇尚花火知¶
州王廷伊以事不合禮悉議革之(商州/志)䘮事寜戚不儉¶
其親稍戾者初䘮裂帛塟用幢幡親賔路奠之(同州/志)䘮¶
貧富不等貧者懸棺而塟稍有力則用㨃名曰套材撦¶
布散衣名曰破孝又以各色紙結金銀山斗層樓駝獅¶
馬象及幡幢帛聨廣作佛事齋醮名曰同壇富貴家更¶
侈張戯樂走馬上竿親執掛帳猪羊油盤食桌動輙數¶
<pb:KR2k0050_WYG_045-43b>¶
十䘮家破産徃徃有之(韓城/縣志)䘮三日成服四日卽弔奠¶
有力之家不别親疎弔者卽與孝帛名曰通孝二十七¶
月除服此禮古今南北無二乾州必滿三週始免素服¶
女子旣嫁䧏服朞年乾州卽已嫁女亦滿三載而除雖¶
踰乎禮要之不失乎情也(乾州/志)¶
祭於新䘮鄉人以三日七七百日三週稱力備儀燒紙¶
錢奠酒哭拜盡哀服除則已紳士家每日哭拜早晚獻¶
食如常儀五七成服家奠始請禮生衣冠賛行九拜三¶
<pb:KR2k0050_WYG_045-44a>¶
獻禮元旦清明拜掃忌日行五拜禮入學登科拜官焚¶
黄等乃於墓則備牲設樂請相禮賛行九拜三獻禮(臨/潼)¶
(縣/志)塟祭之禮文太青酌文公家禮分以三獻豳之士大¶
夫有遵行者寒食掃墓孟冬送衣長至元旦設位祭享¶
士庶兼行焉(三水/縣志)¶
鄉飲孟春望孟冬朔衆賔介僎必以齒徳優者正賔以¶
爵尊者執事以生員八九人歌詩以童子六七人行禮¶
必早令必嚴肅徹席後方退(興平/縣志)¶
<pb:KR2k0050_WYG_045-44b>¶
射禮明知縣章評置射器於朔望日令諸生習射行禮¶
後知縣徐開禧復舉行如禮(興平/縣志)¶
賀生子相索酒食謂之破賀生辰設咂嘛罈羣飲歡呼¶
醵金賽神以所獻果肴瓜分謂之散福(臨潼/縣志)¶
交際豳人於吉禮則布帛兼餽凶禮則牲食恒儀則以¶
羊醴從其質也(三水/縣志)¶
　方言¶
三輔謂日出清濟為宴(史記武帝/本紀注)¶
<pb:KR2k0050_WYG_045-45a>¶
關中俗謂桑榆蘖生為葆(天官/書注)¶
京師人謂麤屑為紇頭(陳平列/傳注)¶
秦隴間謂父曰翁(漢書高帝/本紀注)¶
馮翊呼葵音如誰(武帝本/紀注)¶
三輔謂山阪間為衍娣姒關中為先後(郊祀/志注)¶
極屋梁也三輔間名為極或曰極棟也三輔間名棟為¶
極(天文/志注)¶
西方謂亡女壻為丘壻丘空也(楚元王/傳注)¶
<pb:KR2k0050_WYG_045-45b>¶
梁益之間所愛謂其肥(鄒陽/傳注)¶
關西俗謂得杖呼及小兒啼呼為呼瓝(灌夫/傳注)¶
尊章猶言舅姑今關中俗婦呼舅姑為鍾鍾者章聲之¶
轉也(廣川王/傳注)¶
關西人謂補滿為適(黄覇/傳注)¶
三輔謂憂愁靣省瘦曰嫶㝠　以漆漆物謂之髤今關¶
西俗云黑髤盤朱髤盤(外戚/傳注)¶
秦俗呼人為黔首謂奴為蒼頭(後漢書光武/帝本紀注)¶
<pb:KR2k0050_WYG_045-46a>¶
長安市人語各不同有萌蘆語鏁子語紐語練語三摺¶
語通名市語(西京/雜記)¶
䖍儇惠也(謂慧/了)秦謂之謾(言謾/訑)娥好也秦曰娥(言娥/娥也)秦¶
晉之間凡好而輕者謂之娥(今關西人/呼好為媌)自關而西秦晉¶
之故都曰妍(秦舊都今扶風雍丘/也其俗通呼好為妍)　烈餘也秦晉之間¶
曰肄(傳曰夏/肄是屏)或曰烈　陶養也秦或曰陶　矜悼哀也¶
秦晉之間或曰矜或曰悼　自關而西秦晉之間凡大¶
人小兒泣而不止謂之唴哭極音絶亦謂之唴　悼傷¶
<pb:KR2k0050_WYG_045-46b>¶
也秦謂之悼　惄溼憂也自關而西秦晉之間凡志而¶
不得欲而不獲高而有墜得而中亡謂之溼(溼者失意/潛阻之名)¶
(沮一/作阻)或謂之惄　惄愼思也秦晉或曰愼凡思之貌亦¶
曰愼(謂感思/者之容)或曰惄　嘏奘大也秦晉之間凡物壯大¶
謂之嘏或曰夏秦晉之間凡人之大謂之奘或謂之壯¶
　假&KR1749;至也邠唐之間曰假或曰&KR1749;(邠在今/始平縣)　嫁逝徃¶
也自家而出謂之嫁由女而出為嫁也逝秦晉語也¶
劉㨆殺也(今關西人/呼打為㨆)秦晉之間謂殺曰劉秦晉之北鄙¶
<pb:KR2k0050_WYG_045-47a>¶
謂賊為䖍　亟愛也自闗而西秦晉之間凡相敬愛謂¶
之亟　鮐老也秦晉之郊曰耉鮐(言背皮/如鮐魚)　尋長也自¶
關而西秦晉梁益之間凡物長謂之尋周官之法度廣¶
為尋幅廣為充　衆信曰諒周南召南之語也　自關¶
而西秦晉之間凡人語而過謂之&KR3814;或曰僉自關而西¶
秦晉之間凡物之壯大者而愛偉之謂之夏　牴(觸牴/也)¶
&KR2394;㑹也雍梁之間曰牴秦晉亦曰牴凡㑹物謂之&KR2394;¶
&KR2604;(古蹋/字)跳也自關而西秦晉之間曰跳或曰&KR2604;　躡&KR1749;¶
<pb:KR2k0050_WYG_045-47b>¶
(&KR1749;亦/訓來)登也自關而西秦晉之間曰躡梁益之間曰&KR1749;或¶
曰跂　逢迎也自關而西或曰迎或曰逢　自闗而西¶
秦晉之間凡取物而逆謂之籑　相謁而飱(晝飯為飱/謁請也)¶
秦晉之際河隂之間(今馮翊郃陽/是其處也)曰䭡䭓此秦語也(今/關)¶
(西人呼食欲/飽為䭡䭓)　釗薄勉也秦晉曰釗或曰薄故其鄙語¶
曰薄努猶勉努也(如今人言/努力也)　朦厖豐也自關而西秦¶
晉之間凡大貌謂之朦或謂之厖豐其通語也　窕美¶
也自闗而西秦晉之間凡美色或謂之好或謂之窕秦¶
<pb:KR2k0050_WYG_045-48a>¶
晉之間美貌謂之娥美狀為窕(言閑/都也)美色為艶(言光/艶也)美¶
心為窈(言幽/靜也)　奕僷容也自關而西凡美容謂之奕或¶
謂之僷(奕僷皆輕/麗之貌)　魏笙揫掺細也自關而西秦晉之¶
間凡細而有容謂之魏(魏魏小/成貌)或曰徥(言徥/偕也)凡細貌謂¶
之笙斂物而細謂之揫或曰掺　□(言瓌/瑋也)渾(們渾肥/滿也)䑄¶
(䑄呬充/壯也)䑋&KR2763;泡盛也自關而西秦晉之間語也秦晉或¶
曰䑋梁益之間凡人言盛及其所愛曰諱其肥□謂之¶
䑋(肥䑋/多肉)　私纎䓲穉(古椎/字)杪小也自關而西秦晉之郊¶
<pb:KR2k0050_WYG_045-48b>¶
梁益之間凡物小者謂之私小或曰纎繒帛之細者謂¶
之纎布帛之細者秦晉曰靡(靡細/好也)凡草生而初逹謂之¶
䓲(鋒萌/始出)穉年小也木細枝謂之杪(言杪/梢也)　殗殜㣲也自¶
闗而西秦晉之間凡病而不甚曰殗殜(病半卧/半起也)　自關¶
而西秦晉之間凡物力同者謂之臺敵　倚踦竒也自¶
關而西秦晉之間凡全物而體不具謂之倚雍梁之西¶
郊凡獸支體不具者謂之踦　逴驚也自關而西秦晉¶
之間凡蹇者或謂之逴(行畧/逴也)體而偏長短亦謂之逴¶
<pb:KR2k0050_WYG_045-49a>¶
了快也秦曰了　赧愧也秦晉之間凡愧而見上謂之¶
赧(小雅曰靣/赤愧曰赧)　憡刺痛也(□憡小/痛也)自關而西秦晉之間¶
或曰憡　撟捎選也(此妙擇積/聚者也)自關而西秦晉之間凡¶
取物之上謂之撟捎　瞷睇睎䀩眄也自關而西秦晉¶
之間曰眄　䭒(消/息)喙(口/喙)息也自關而西秦晉之間或曰¶
喙或曰䭒　䤨(劈/歴)摫裁也梁益之間裁木為器曰䤨裂帛¶
為衣曰摫䤨又斵也(皆折破/之名也)　鍇堅也自關而西秦晉¶
之間曰鍇　藎餘也(謂遺/餘)自關而西秦晉之間炊薪不¶
<pb:KR2k0050_WYG_045-49b>¶
盡曰藎　幢翳也(儛者所以/自蔽翳也)關西曰幢　摉略求也秦¶
晉之間曰摉就室曰摉於道曰略略强取也　矜遽也¶
(謂遽/矜也)秦晉或曰矜或曰遽　賴讎也秦晉曰讎　劋蹶¶
獪也(古狡/狭字)秦晉之間曰獪　凡人嘼乳而䨇産秦晉之¶
間謂之僆子　侮奴婢賤稱也秦晉之間罵奴婢曰侮¶
(言為人/所輕弄)　斟協汁也(謂和協也或曰/瀋汁所未能詳)關西曰汁　蘇芥¶
草也(漢書曰樵蘓而㸑/蘓猶蘆語轉也)自闗而西或曰草或曰芥(或言/菜也)¶
關之東西或謂之蘓或謂之荏　凡草木刺人自關而¶
<pb:KR2k0050_WYG_045-50a>¶
西謂之刺　凡飲藥傅藥而毒自關而西謂之毒　逞¶
曉恔苦快也(快卽狡狡戲/亦快事也)自關而西曰快　膠譎詐也¶
自關而西或曰譎或曰膠　擢㧞也自關而西或曰㧞¶
或曰擢　遝及也關之東西曰遝或曰及　瘼癁病也¶
(謂勞/復也)秦曰瘎　襌衣關之東西謂之襌衣　襜褕自關¶
而西謂之襜褕其短者謂之短褕以布而無縁敝而紩¶
之謂之襤褸自關而西謂之䘪䘿(俗名/䘿掖)其敝者謂之緻¶
(緻縫納敝/故名之也)　汗襦自關而西或謂之祗裯(亦呼為/掩汀也)　蔽¶
<pb:KR2k0050_WYG_045-50b>¶
䣛自關東西謂之蔽䣛　袴關西謂之袴　絡頭陌頭¶
也自關而西秦晉之郊曰絡頭　屨麄履也自關而西¶
謂之屨中有木者謂之複舄梁益之間或謂之□或謂¶
之䋀履其通語也　緉&KR2413;絞也(謂履中/絞也)關之東西或謂¶
之緉或謂之&KR2413;絞通語也　釜自關而西或謂之釜或¶
謂之鍑(鍑亦釜/之總名)　㿿桮也秦晉之郊謂之㿿(所謂伯/㿿者也)¶
案自關東西謂之案　桮落(盛桮器/籠也)自關東西謂之桮¶
落　箸筩自關而西謂之桶檧(今俗亦通呼/小籠為桶檧)　甖秦之¶
<pb:KR2k0050_WYG_045-51a>¶
舊都謂之㽀自關而西其大者謂之甀其中者謂之瓿¶
甊　罃甈謂之盎(案爾雅甈康壺而方/言以為盆未詳也)自關而西或謂¶
之盆或謂之盎其小者謂之升甌　甂自關而西謂之¶
甂其木者謂之甌　籮自關而西謂之注箕　扇自關¶
而西謂之扇　繘(汲水/索也)關西謂之繘綆　飲馬槖自關¶
而西謂之裺囊或謂之裺篼或謂之㡞篼　鉤(懸物/者)自¶
關而西謂之鉤或謂之䥩　僉(今連架所/以打穀者)自關而西謂¶
之棓或謂之柫　刈鉤自關而西或謂之鉤或謂之䥥¶
<pb:KR2k0050_WYG_045-51b>¶
或謂之鍥　薄自關而西謂之薄　槌(絲蠶薄/柱也)自關而¶
西謂之槌其横關西曰㮳(亦名/校)胡以縣㯂關西謂之䌞¶
　簟自關而西謂之簟或謂之䓆(今云䓆/蔑蓬也)其麄者謂之¶
籧篨　筕篖(似籧篨直文而/麄江束呼笪)自關而西謂之筕篖　牀¶
其杠自關而西秦晉之間謂之杠　户鑰自關而西謂¶
之鑰　簙謂之蔽或謂之箘秦晉之間謂之簙　聳□¶
欲也(皆强欲也/山頂也)自關而西秦晉之間相勸曰聳或曰□¶
中心不欲而由旁人之勸語亦曰聳凡相被飾亦曰□¶
<pb:KR2k0050_WYG_045-52a>¶
　䏁聾也半聾梁益之間謂之䏁(言胎□/煩憒也)秦晉之間聽¶
而不聰聞而不達謂之䏁聾之甚者秦晉之間謂之&KR2787;¶
(言其無所/聞知也)　恧慙也若梁益秦晉之間言心内慙矣¶
弿展難也若秦晉之言相憚矣　鋡龕受也猶秦晉言¶
容盛也　矔轉目也梁益之間瞋目曰矔轉目顧視亦¶
曰矔　嗌噎也(皆謂&KR0843;/痛也)秦晉或曰嗌又曰噎　誣䛳與¶
也猶秦晉言阿與(相阿與者所/以致誣䛳也)　&KR2526;取也自關而西曰¶
&KR2526;或曰狚　蹇妯□也(謂躁/□也)人不靜曰妯秦晉曰蹇¶
<pb:KR2k0050_WYG_045-52b>¶
挈持也秦曰挈　禀敬也秦晉之間曰禀　鋪頒索也¶
猶秦晉言抖藪也(謂斗藪舉/索物也)　参蠡分也(謂分/割也)秦晉曰¶
離　&KR2329;散也秦晉聲變曰&KR2329;器破而不殊其音亦謂之¶
&KR2329;器破而未離謂之璺　緍施也秦曰緍　紕理也秦¶
晉之間曰紕　&KR2595;審也秦晉曰&KR2595;　錯滅也周秦曰錯¶
　摳揄旋也秦晉凡物樹稼早成熟謂之旋絙竟也秦晉或曰¶
絙或曰竟　□&KR3141;續也秦晉續折謂之□繩索謂之&KR3141;¶
　喛恚也(謂悲/恚也)秦晉曰喛皆不欲譍而强畣之意也¶
<pb:KR2k0050_WYG_045-53a>¶
凡尊老秦隴謂之公或謂之翁　諄憎所疾也若秦晉¶
言可惡矣　肖𩔖法也秦晉之西鄙使犬曰哨西南梁¶
益之間凡言相𩔖者亦謂之肖(肖者/似也)　自關而西秦晉¶
之間凡言相責讓曰譙讓　皮𫝊强也(謂强/語也)秦晉言非¶
其事謂之皮𫝊　&KR0553;曬暴也秦之西鄙言相暴僇為膊¶
(暴僇謂相/暴磔惡事)暴五穀之𩔖秦晉之間謂之曬　凡以火而¶
乾五榖之𩔖關西謂之憊秦晉之間或謂之㷅凡有汁¶
而乾謂之煎　胹熟也自關而西秦晉之郊曰胹　賀¶
<pb:KR2k0050_WYG_045-53b>¶
儋也自關而西謂之賀凡以驢馬馲駝載物者謂之負¶
他亦謂之賀　凡㦸而無刃秦晉之間謂之釨或謂之¶
鏔謂其大者曰鏝胡(泥/鏝)其曲者謂之鉤釨鏝胡(卽今鷄/鳴句孑)¶
(㦸/也)　三刃枝(今㦸中有小孑刺/者所謂雄㦸也)其柄自關而西謂之柲¶
或謂之殳　箭關西曰箭(箭者竹名/因以為號)　劍削自關而西¶
謂之鞞　盾關西謂之盾　車枸簍(卽車/弓也)秦晉之間自¶
關而西謂之枸簍　輪關西謂之&KR2943;　車紂自關而西¶
謂之紂　輨關之東西曰輨　車釭自關而西謂之釭¶
<pb:KR2k0050_WYG_045-54a>¶
盛膏者乃謂之鍋　舟自關而西謂之船泭謂之&KR1501;&KR1501;¶
謂之筏筏秦晉之通語也　屑屑不安也(徃來之/貌也)秦晉¶
謂之屑屑或謂之塞塞或謂之省省不安之語也　頷¶
頥頜也(謂頷/車也)秦晉謂之頜頥其通語也　築娌匹也今¶
關西兄弟婦相呼為築里　水中可居為洲三輔謂之¶
淤(上林賦曰行乎/洲淤之浦也)　鼻始也梁益之間謂鼻為初或謂¶
之祖祖居也(鼻祖皆始之别名也轉復/訓以為居所謂代語者也)　□(古筥/字)小者¶
自關而西秦晉之間謂之箄　□麴也自關而西秦豳¶
<pb:KR2k0050_WYG_045-54b>¶
之間曰□　冢秦晉之間謂之墳(取名於/大防也)或謂之培或¶
謂之堬或謂之采(古者卿大夫有采/地死塟之因名也)或謂之埌(波/浪)或謂¶
之壠(有界埒似耕壟因名之注以/上漢揚雄方言晉郭璞)¶
關中謂天為祆(說/文)¶
關中下俚人言音謂水為覇(啟顔/録)¶
中尚書本秦官尚音上今謂之常書者秦人音也至今¶
秦人謂尚為常(沈括補/筆談)¶
潘邠老云花妥鸎捎蝶妥音堕乃韻不知秦音以落為¶
<pb:KR2k0050_WYG_045-55a>¶
妥上聲如曰雨妥花妥之𩔖少陵秦人也(邵博聞/見錄)¶
秦訛青字則謂青為萋謂經為稽(老學菴/筆記)¶
八米關中語歳以六米七米八米分上中下言在穀取¶
八米取數之多也(西溪/叢話)¶
酒肆曰務酒罈曰瓨取物曰刁水滚曰尖渾者全也□¶
者長也促者短也頁者横也眼黑者憎惡也圪喇者言¶
不順理也囊囊突突者背地短人也阿跌多者怪嘆聲¶
也這搭此處也兀搭彼處也吃扎填早飯前食餅也開¶
<pb:KR2k0050_WYG_045-55b>¶
繫袍也主活筆也頗煩者厭棄不耐也虎淡者其人大¶
不才也收拾幾下者管教子弟也亷耻幾句者呵叱子¶
弟也晢者美也駭者醜也哥憎者可愛也乒乓者快也¶
胡基者土坯也矢巴牛蜣蜋也打捶者厮打也鎮早晚¶
者這時節也言喘者說話也稜吞者老大也不接撑者¶
羞見人也其四鄉或以俺為噯以咱為才以父為逹以¶
大為垜以地為剃以了為老謂祖母為阿婆伯母為阿¶
姆嬸母為姨朋友中之長者稱為某師子曰娃小女曰¶
<pb:KR2k0050_WYG_045-56a>¶
女娃及笄者曰客人妻曰屋裡的山峪為豳韋姓為御¶
惠姓為戱雎姓為徐岳丈為姨父岳母為姨(臨潼/縣志)¶
□(音鑚/去聲)水入土也　坔(與漫/同)水冒土上而流也　卡(音/嗄)¶
食在喉中上不上下不下也今伏路兵亦謂之卡　來¶
(與覷/同)三人不出頭也　□(瞎/同)人入井也　□(鑚/同)身入門¶
中也　□(碜/同)土入口也　□(音/迸)火炒豆則迸也　竧(音/掙)¶
能自立身也劉竧人名見宋史　□(音/班)俗以為文武全¶
才也因有取以為名者　峁(音/夘)山之岡坡皆謂之峁魚¶
<pb:KR2k0050_WYG_045-56b>¶
河堡有魚兒峁者是　□(音/蛙)山之汚下也　墕(音/煙)兩山¶
中臨溪之小徑也綏徳州有一歩墕者是　垧(晌/同)牛之¶
耕地曰幾垧也　□(音/尋)山之田不能畝計者曰㡬□¶
吉(縫/同)土開口也　□(野/同)　□(音/参)荍麥仁也　□(釘/同)　冇¶
(無/同)　梁俗呼山脊為梁　□俗呼器具為家使作此字¶
　吃噠亂說也　圪□(音格勞/去聲)山之窩處也　圪㙮小¶
山相連峯起之名長樂浦東二十里有一湖傍起五沙¶
峯俗名五圪㙮　□□(音格/喇)亦縫也　猪猪(音客/婁)小猪¶
<pb:KR2k0050_WYG_045-57a>¶
也　虸&KR2199;神名卽虸蚄　暹□(音先/生)俗呼瞽者之能巫¶
卜也　崾嶮山之過峽處也喜(喜/同)俗以二吉為喜　碼¶
俗以碼碯之碼為法馬之馬又騙人曰碼馿是馬扁之¶
訛　變(音/便)急走也　□(然字/去聲)俗以麥稭和泥塗壁謂之¶
□草(延綏鎮志/方言字義)雨霑足曰爛雨(同州/志)¶
雲之西雨湧泉雲之南水傾罈雲之東佇立空雲迤北¶
耕穫得(雲/諺)　朝雨雖雨不雨老健春寒秋暑(朝雲/謡)　横¶
雲不雨縱雲雨願為東風吹送汝(雲/謡)　星瞬目雨浸屋¶
<pb:KR2k0050_WYG_045-57b>¶
(星/諺)　大缻注小缻溢為雲水聲其下如建瓴(畢星諺集/李因篤)¶
　化導¶
文王徙都於豐而分岐州故地以為周公旦召公奭之¶
采地且使周公為政於國中而召公宣布於諸侯於是¶
徳化大成於内(朱子/詩傳)¶
周文王始居岐山之陽躬行召南之教以成王業至三¶
分天下乃宣周南召南之化本其徳之初刑于寡妻至¶
于兄弟以御于家邦故謂之鄉樂用之房中(册府/元龜)¶
<pb:KR2k0050_WYG_045-58a>¶
關中華戎雜錯風俗勁悍欲以荆揚之化施之函秦此¶
無異解衣包火張羅捕虎(魏書崔/浩傳)¶
正叔謂洛俗恐難化於秦人子厚謂秦俗之化亦先自¶
和叔有力焉亦是士人敦厚東方恐難肯向風(程氏/遺書)¶
徳業相勸　徳謂見善必行聞過必改能治其身能齊¶
其家能敬父兄能教子弟能御僮僕能事長上能睦親¶
故能擇交遊能守亷介能廣施惠能受寄託能救患難¶
能規過失能為人謀能集衆事能解鬭爭能決是非能¶
<pb:KR2k0050_WYG_045-58b>¶
興利除害能居官奉職凡有一善為衆所推者皆書於¶
籍以為善行業謂居家則事父兄教子弟待妻妾在外¶
則事長上接朋友教後生御僮僕至於讀書治田營家¶
濟物如禮樂射御書數之𩔖皆可為之非此之𩔖皆為¶
無益¶
過失相規　過失謂犯義之過六犯約之過四不修之¶
過五犯義之過六一曰&KR1196;博鬬訟二曰行止踰違三曰¶
行不恭遜四曰言不忠信五曰造言誣毁六曰營私太¶
<pb:KR2k0050_WYG_045-59a>¶
甚犯約之過四一曰徳業不相勸二曰過失不相規三¶
曰禮俗不相成四曰患難不相䘏不修之過五一曰交¶
非其人二曰怠惰三曰動作無儀四曰臨事不恪五曰¶
用度不節已上不修之過每犯皆書於籍三犯則行罰¶
禮俗相交　此行婚姻䘮塟祭祀之禮禮經具載亦當¶
講求如未能遽行且從家傳舊儀世不經者當漸去之¶
凡與鄉人相接及徃還書問當衆議一法共行之凡遇¶
慶弔每家只家長一人與同約者皆徃其書問亦如之¶
<pb:KR2k0050_WYG_045-59b>¶
若家有故或與所慶弔者不相識則其次者當之所助¶
之事所遺之物亦臨事聚議各量其力裁定名物及多¶
少之數若氣分淺深不同則各從其情之厚薄凡遺物¶
婚嫁及慶賀用幣帛羊酒蠟燭雉兎果食之𩔖計所直¶
多少不過二千至一二百䘮塟始䘮則用衣服或衣段¶
以為襚禮以酒脯為奠禮計直多不過三千少至一二¶
百塟則用錢帛為賻禮用猪羊酒蠟燭為奠禮計直多¶
不過五千少至三四百災患如水火盜賊疾病刑獄之¶
<pb:KR2k0050_WYG_045-60a>¶
𩔖助濟者以錢帛米穀薪炭等物計直多不過三千少¶
二三百凡助事謂助其力所不足者婚嫁則借助器用¶
䘮塟則又借助人夫及為之營幹¶
患難相恤　患難之事七一曰水火二曰盜賊三曰疾¶
病四曰死䘮五曰孤弱六曰誣枉七曰貧乏凡同約者¶
之財物器用車馬人僕皆有無相假若不急之用及有¶
所妨者亦不必借可借而不借及踰期不還及損壊借¶
物者皆有罰凡事之急者自遣人徧告同約事之緩者¶
<pb:KR2k0050_WYG_045-60b>¶
所居相近者及知者告於主事主事徧告之凡有患難¶
雖同約其所知者亦當恤事重則率同約者共行之¶
罰式　犯義之過其罰五百不修之過及犯約之過其¶
罰一百凡輕過規之而聽及能自舉者止書於籍皆免¶
罰若再犯者不免其規之不聽聽而復為及過之大者¶
皆即罰之其不義已甚非士論所容者及累犯重罰而¶
不悛者特聚衆議若決不可容則皆絶之¶
聚㑹具每月一㑹具食每季一會具酒所費率錢令當¶
<pb:KR2k0050_WYG_045-61a>¶
事者主之遇聚會則書其善惡行其賞罰若約有不便¶
之事共議更易主事　約正一人或二人衆推正直不¶
阿者為之專主平決賞罰當否直月一人依長㓜輪次¶
為之一月一更主約中雜事(以上藍田/呂氏鄉約)¶
子孫才分有限無如之何然不可不使讀書貧則教訓¶
童稚以給衣食但書種不絶足矣能布衣草履以事農¶
圃足跡不至城市大是佳事闗中村落有魏鄭公莊諸¶
孫皆為農張浮休過之留傳云兒曹不識字耕稼魏公¶
<pb:KR2k0050_WYG_045-61b>¶
莊仕宦不可常不仕則農可無憾也但切不可迫於衣¶
食為市井小人戒之(陸游/緒訓)¶
横渠張子患世喪祭無法喪僅隆三年期以下恬未有¶
衰麻之變祀先之禮用流俗節序祭以䙝不嚴於是勉¶
修古禮為薄俗倡期功而下為製服輕重如儀實始行¶
四時之薦曲盡誠潔教童子以洒掃應對給侍長者女¶
子未嫁者必使觀於祭祀納酒漿以養遜弟而就成徳¶
甞曰事親奉祭豈可使人為之聞者始或疑笑終乃信¶
<pb:KR2k0050_WYG_045-62a>¶
而從之相傚復古者甚衆關中風俗為之大變(關學/編)¶
省㑹風氣近古諸凡禮節頗有先民之意苐恐久而寖¶
失其初是不可不一申之冠婚喪祭當以㑹典家禮為¶
主至冠禮久已不行尤望諸公亟倡之　士夫經年不¶
一靣恐非吾軰一體之誼擬於每年正月初六日各携¶
餅四器酒一樽同至一公所公拜二拜再拜二拜以見¶
相答已時赴㑹申時散㑹中有年高歩履不便者公除¶
餅果四器酒一尊送至其家非有大不得已事不可不¶
<pb:KR2k0050_WYG_045-62b>¶
到　彼此徃拜俱用單帖止後軰於前軰用折柬一次¶
其前軰亦只用單帖答後軰途遇前軰下車立道左俟¶
前軰過方登車如年歳及科目相近者或彼此下車相¶
揖或車中拱手旣别不必差人拜上　彼此徃拜務要¶
相見不可槩以不在辭如坐談時久隨便出一餅一果¶
用之不必設桌以滋靡費　彼此稱謂或字或號不必¶
稱翁惟後軰於前軰仍用翁字以見鄉黨重齒之意¶
彼此爭搆吾軰所無萬一有之大家務要盡心勸和勿¶
<pb:KR2k0050_WYG_045-63a>¶
令因小忿以傷大體至於外侮之來雖聖賢所不能免¶
吾軰中倘有無故遭此者大家亦當左右維持無令失¶
所　士夫宦遊歸及公事過家者吾軰為主人當先有¶
一拜越數日其客囘拜卽主人中有年高歩履不便者¶
或莊居不知者不必論其先施否亦當徃拜仍當下車¶
登堂以候安否不可過門止投一刺其燕㑹禮文俱當¶
節省如中有至親同年不在此例　中有新選及出差¶
陞轉過家者各捐分金一兩其餘願捐者聽　中有年¶
<pb:KR2k0050_WYG_045-63b>¶
老無子或有子而貧甚者每年公具分金若干以助之¶
其異日夀器賻奠仍當破格存厚　異日中有大故公¶
具分金若干為賻塟時再具若干為祭公舉外私舉者¶
隨便　士夫之後有貧乏不能度日者亷實量給資本¶
以慰先世於既徃以存厚道於將來　士風薄惡莫過¶
於投遞掲帖以後凡有縁門投遞者衆共絶之不必接¶
覽　吾鄉士風雅稱恬靜而近日諸長者尤多閉户寡¶
營絶口不談時事苐恐無知之人指稱吾軰或揑冩連¶
<pb:KR2k0050_WYG_045-64a>¶
名假書囑托當路或擅借一二名號傳帖相約甚至無¶
名之帖頃刻傳遍而莫知所自闗係一方士風不小今¶
後吾軰遇此不妨過於詳慎(馮少墟闗/中士夫約)¶
百姓奢僭之端亦有其漸相沿不止勢且繁多濫氣僭¶
風皆足致異某忝為令長難以坐視用示相禁共惜物¶
力安民志以迓天庥　嫁娶聘禮粧奩宦家士庶各有¶
品式金銀布帛&KR0107;環等物亦有定數宜減不宜増願加¶
厚者止許於嫁娶後陸續増置不得於嫁娶前違約過¶
<pb:KR2k0050_WYG_045-64b>¶
増　喪禮欵客宜禁初喪是何時候而暇備酒設肴凡¶
親友相弔本縣本鄉一揖徑出十里以内者一茶十五¶
里以外者一飯富家自備士庶不能備飯者隣里族人¶
公分代備陪喪者欵之　臨塟紙扎人馬幢幡之𩔖俱¶
不得過二十件以省無益之費至臨塟設臺作戱扮隊¶
搶紅雜耍等項尤宜嚴禁孝子哀痛之際何得有供人¶
戯樂之情且禮云隣有喪舂不相親戚朋友亦何忍向¶
喪家此一時博耳目之快也　白丁衙役及各僕𨽻止¶
<pb:KR2k0050_WYG_045-65a>¶
穿青布衣至青屯絹而止不可擅穿紬縀紗羅不可登¶
顔色鑲履　婦人士庶之家不許著織金粧花洒線補¶
服并束銀帶僕𨽻之婦不許戴金銀珠玉首飾著紬縀¶
紗羅等服止穿梭布夏布　房屋非有職之家不許擅¶
立脊獸及花磚雕墻　宦家吹手不得過六名鼓樂不¶
得過十二名士人吹手不得過四名鼓樂不得過八名¶
吹手庶人之家不得擅用鼓樂不得過六名　士民衣¶
服不許服紅紫黄色　以上諸欵守分省財心安禮盡¶
<pb:KR2k0050_WYG_045-65b>¶
正合人厭奢返儉之心且明僭不可長之義久行之而¶
百姓純朴獄訟不煩各守尺幅而無有踰越不犯天忌¶
和氣以興風雨以時盜賊不作未有不繇此者也惟望¶
薦紳首倡士民或有不遵者其共有以繩之(韓城令左/懋第崇儉)¶
(書/)¶
從來治理準乎風俗風俗視乎人情郃陽有莘古地聖¶
人之化相傳宜其風淳俗古乃人遺理而任氣家從薄¶
而棄忠揆受弊所由皆因謬待父母乖張子分以致婚¶
<pb:KR2k0050_WYG_045-66a>¶
姻之地亦思用貪訟獄之興全不顧義今敬約薦紳耄¶
士耆老議為正俗大畧先飭喪禮十則以治太甚次婚¶
禮四則輕生二則女誡二則悉逐𩔖附焉(郃陽令郭𫝊/芳正俗畧)¶
宴㑹人所不廢禮重初筵易言酒食從來逺矣自風㑹¶
日流甚至窮水陸之珍以恣口腹連日夜之飲以罄交¶
歡不知沉&KR0698;饕餮古人所戒而日食萬錢禍且隨之則¶
以簡易煩以儉易奢尤當急講者也¶
柬用古折兩幅有吉慶用紅亦兩幅亦不用套如話長¶
<pb:KR2k0050_WYG_045-66b>¶
多増一二幅亦不用䕶封至於請啟不用速帖次日亦¶
不必送謝　稱謂止稱字不稱號稱某兄若官長稱某¶
大人不許台臺及翁老字様　尋常宴㑹兩人一桌每¶
桌不過八器湯飯不過三巡品味皆本土所産不許越¶
境置買竒異之物以滋妄費然亦湏豐整香潔堪以適¶
口　殺生古人所戒惟是祭享賔筵不能盡廢竊恐潦¶
畧太甚客以為簡然止取成禮不必求備羊豕雞魚之¶
外不許多宰鴨鵝鴿鶉等物以博客喜　客有從役餅¶
<pb:KR2k0050_WYG_045-67a>¶
一盤酒二壺預置於各位桌下客飯畢將饌餘頒賞¶
席間坐談止許問候起居及課子明農量晴較雨探節¶
數時不許言及朝政及陞除事若官長有司長短當絶¶
口勿談(王嗣美/宴㑹約)¶
易崇婚媾詩首闗雎書言釐降婚嫁結二姓之歡通秦¶
晉之好非為利也世俗女家倚恃門第索禮不貲男家¶
不資其勢則利其有及六禮已成奠鴈有期百兩之迎¶
車馬供張媵侍服飾之盛充街塞巷其一時奢華鄉里¶
<pb:KR2k0050_WYG_045-67b>¶
小兒嘖嘖&KR0233;羡于歸後男家猶以為薄無㡬何債主臨¶
門坐而責負遂闔室詬怨兩姓失歡甚且有雀角䑕牙¶
之爭亦何益哉　凡結姻須擇平日門第相等道義相契¶
及父母素有家教者如古朱陳世世結好庶嫌疑不生¶
可保永久徒羨一時富貴不旋踵氷山一解利盡勢散¶
則前日富貴如石火水泡豈久要之至計耶　大家聘¶
禮不過五十幣不過八端衣服首飾之外再加油桌茶¶
果羊酒亦自成禮然止許一次近有挿定納采重復繁¶
<pb:KR2k0050_WYG_045-68a>¶
瑣令人難支其次二十金再次十金下焉者卽雞酒亦¶
可成婚　四季追節禮止許蒸爐豚首果酒亦要豐潔¶
鮮整不必用幣用羊異日女家亦照此行　嫁女粧奩¶
箱櫃大小不過八桌椅不過二牀止用一不必八鋪螺¶
墊等令價高難置牀帳門簾止用厚紅縑子為之不必¶
首帕札花紬縀器皿止用本地榆槐木自造亦湏堅厚¶
堪以久逺不必彩漆粧畵然此為上等之家言之其次¶
則不在此例　首飾不用全副女冠花素不過二頂大¶
<pb:KR2k0050_WYG_045-68b>¶
小著中至妙常等冠誨淫導侈殊為可厭縉紳之家尤¶
宜戒之簪掠戒指數不過十手鐲一雙自造慎勿換解¶
汾烏銀贗物　服飾當遵古制衫袖務要著中不用蘓¶
袖及時様荔紅柿黄等色陪女冬夏上衣紬縀紗羅不¶
過十身其次以厚縑為之亦不許置買江南札花衮龍¶
等服不惟費物亦且違制至於下體之裳當盡用布取¶
其汚後易澣　女紅婦人正事也枕頂禮鞋皆嫁後拜¶
人之禮即多不為過　女子歸後翁姑督責過嚴或爭¶
<pb:KR2k0050_WYG_045-69a>¶
粧奩不豐及歸寜則泣訴於本生父母致兩家不睦甚¶
且率衆相毆爭訟不已以後如有此等本生父母必湏¶
含忍教導寜柔無剛寜歸罪於女母歸怨於人庶翁姑¶
聞之亦必悔改(王嗣美/婚姻約)¶
邇來風俗侈靡極矣而䘮塟為尤甚夫喪主哀戚而選¶
伎徵歌以滋歡娯非孝也幡幢用楮而加以段帛綵繒¶
非制也隻雞絮酒可代生芻而金玉寳玩以侈觀覽非¶
情也生無人非死亦無鬼責而佞佛飯僧以脫獄苦是¶
<pb:KR2k0050_WYG_045-69b>¶
誣也　近日喪家多預請親友有力者搭祭以為祖道¶
棚高數丈飾以文采中擺古董器玩錦軸古畫燦爛盈¶
目近又添金銀寳玉等物以炫耳目不惟賃借所費不¶
貲且旁觀睥眤大起戎心更當戒也　近日喪家虞人¶
以恡吝儉親為譏多高築樓臺飾以綵繡廣招樂伎以¶
滋懽笑倒行逆施莫此為甚以後止照文公家禮有仍¶
前淫侈者罰　輪迴轉生原係乾竺氏假設以戒為惡¶
者耳近日惑於幽冥之說多延請緇黄廣修醮事以祈¶
<pb:KR2k0050_WYG_045-70a>¶
冥福且解地獄之厄夫親在生前豈盡作孽為人子者¶
一概妄事祈免是昭親之過也若飲食經醮之費又其¶
餘矣尊尚異端悖違名教尤非縉紳所宜有　喪家親¶
戚預贈五色大幢懸之家衢爭竒誇勝近又易紬縀彩¶
幣不惟導侈且隣於恃財以後喪家自備素幢二杆以¶
示有喪至於親戚隨便相贈成禮而止　棺椁塜壙碑¶
石芻狗視官爵崇卑㑹典原有定制近日棺椁五彩粧¶
漆尺寸無度塜壙有高數丈者華表麒麟翁仲芻狗等¶
<pb:KR2k0050_WYG_045-70b>¶
亦多擅用不經之物不惟越制竊恐地下受之心亦不¶
安　祭品舊制止猪羊餚饌食桌香楮已耳卽縉紳之¶
家亦不過加一誄文與素帛二端近日廣設方丈盈街¶
塞衢甚至有九走十飛剪縀帛為花鳥等物殊非禮制¶
以後湏力挽澆風歸於雅道　諛墓之文及請貴人㸃¶
木主謝后土惟士大夫家可行庶民及婦人無徳可述¶
似亦不必近日殷實有力者不論有爵無爵一概求當¶
代達官作誌以為泉壤光中且奬許溢分増其所無夫¶
<pb:KR2k0050_WYG_045-71a>¶
畫工冩真止取其像已耳卽峩冠博帶儼然若神於自¶
己祖父何千反而思之必有良心悚動者(王嗣美/喪塟約)¶
紳士為一邑之望言行湏標典型於里黨近俗每小不¶
平輒成憤激最傷雅道不知今日茂才乃他日鄉紳今¶
約每歳秋冬暇日紳士各集公所講習揖讓紳無驕士¶
無傲相親相愛亦善俗之首務也　移風易俗莫妙於¶
儉乃人情由儉入奢易由奢入儉難使人人明於寜儉¶
寜固之義則必謹身節用有不復隆古之風俗者吾未¶
<pb:KR2k0050_WYG_045-71b>¶
之聞也(楊用晦/教化約)¶
童䝉入學倣傚古禮以鮮菜四色或果盒酒肉為贄見¶
禮初見一揖執贄畢再揖禀拜先生受兩拜答兩拜拜¶
畢先生升座新舊學生分班對拜舊者居左新者居右¶
總兩拜拜畢授書(楊用晦/䝉飬約)¶
婦人之髻卽冠也明季只以鐵絲為之覆以烏紗士民¶
之家無異同其後士夫秀才之家漸用五梁髻以金飾¶
之百姓家不敢僭也今則五梁髻徧國中野外矣而且¶
<pb:KR2k0050_WYG_045-72a>¶
為金髻銀髻珠髻玉髻髪髻翠髻字髻為鬆頭為精頭¶
為垂髪頭時様有一歳而三易者至女歸之初頭戴者¶
純用金玉珠翠實不勝任而猶以為未備物華何淫奢¶
至如是之甚也　衣服先輩止取質朴私居不過白布¶
直身見有服羅縀者則以為刺眼今俗不遵古制日服¶
綾羅彩縀時興花様日新月盛甚至衵衣皆用綾綺竪¶
子皆服織錦招揺市肆以誇耀閭里至婦人女子服花¶
袍蟒袍猶以為非時尚也有時而服五彩繡花袍者矣¶
<pb:KR2k0050_WYG_045-72b>¶
有時而服織金大紅袍者矣富效貴貧效富日盛一日¶
恬不知恥世道江湖砥柱屬誰良可浩歎(楊用晦/冠約)¶
舊俗納采之禮貧家不過五六金富家不過十數金幣¶
不過四端而已蒲俗近日娶一嫠婦輒百五十金結婚¶
財禮亦至百金幣則一二十端至納采之日女家大張¶
鼓樂盛設珍饌沉&KR0698;徹夜所得財禮盡行花費亦愚甚¶
矣今約桌不過八幣不過四財禮稱家貧富宴㑹不容¶
多客傍晚罷飲主賔各留不盡之意　親迎之日鄉人¶
<pb:KR2k0050_WYG_045-73a>¶
樹采棚於閭巷結采樓於門首有儐賛有盒酒今則俱¶
廢矣但親迎則必執雁以為贄蒲俗不知雁為贄禮至¶
女家而先拜雁男女入本家而先拜廟皆非禮也宜改¶
之　出嫁裝資蒲俗日事浮靡今擬倣古意以行之鋪¶
設次第宜以布素陳之前列用比於明水疏布次乃陳¶
織紡炊㸑等器次抑搔盥巾等器次列果品次女誡一¶
册屬平日講習者諸凡牀帳箱櫃俱隨其後是雅俗不¶
相掩而情禮兩無所失也(楊用晦/婚約)¶
<pb:KR2k0050_WYG_045-73b>¶
蒲俗凡民有喪不論有服無服槩以疏麻為冠白布裹¶
頭名曰散孝反是者&KR0339;以為薄其親隨俗者寜衣衾棺¶
椁在所缺而散孝服必不容已夫王制未有散孝之禮¶
習尚不變不亦大惑不解乎秉禮君子毅然革之以起¶
敝維風可也　蒲俗自期以下不更製服隨便用家常¶
素冠素衣素帶遂謂成服不知此特燕居之服耳更且¶
有止帶一素冠衣履之𩔖或參用有色白紵白紗雖素¶
也亦錦𩔖也在戚而有嘉容忘哀甚矣　禮服期功緦¶
<pb:KR2k0050_WYG_045-74a>¶
麻自有定制蒲俗自小功以下多有不行間有行之者¶
必其門内之親不然亦情所極暱如甥舅相為服外此¶
而中表兄弟亡之矣三從之兄弟姊妹亡之矣夫父黨¶
之服由父而推母黨之服由母而推薄其黨服非薄吾¶
父母耶思之思之　蒲俗小民有盡孝者每過於禮其¶
守制必滿三十六月士大夫守制必滿二十八月又有¶
執祖父之喪不論承重與否必皆披跣其於伯叔父母¶
期功緦麻之服𩔖多斬衰此雖喪過乎哀然讀書知禮¶
<pb:KR2k0050_WYG_045-74b>¶
者亦當使衆人講習之(楊用晦/喪約)¶
一至親厚友餽送有折儀古時禮銀不過三分五分以¶
至一錢而止有携盒酒相賀者有三五相約共一盒酒¶
者客入門與主人一揖舉觴行酒賔主酬酢俱不過三¶
情意亦自周洽近日煩文加厚所費不貲或較量成怨¶
風尚之惡以至於斯今約大禮不宜茍簡若尋常賀奠¶
自一錢至三二錢亦可矣　賀夀古者以八十為上夀¶
近世常慶七十有慶六十者然十年一舉猶不甚侈今¶
<pb:KR2k0050_WYG_045-75a>¶
蒲俗不拘老少每歳生日大張宴樂此無名之費也或¶
有老年借此聚樂小集可已(楊用晦/徃來約)¶
設席不宜過豐古人請客每桌止設餚四大盤四人圍¶
坐飯一餐酒數行午刻至食畢而散蒲俗乃治辦累日¶
方敢發簡多戕物命多費貲財多折福分或至薄暮或¶
徹夜乃散豈無亂爼豆失歡好為賔筵羞者今擬饌只¶
用六簋一二湯㸃勸飽果用三品止期可口小碟七八¶
葷素蔬果間之卽新親宴㑹聊加數簋果加一二品飯¶
<pb:KR2k0050_WYG_045-75b>¶
加一二餐其看花大席五牲俱不宜用若適然相知一¶
二簋可也(楊用晦/宴㑹約)¶
萬厯中年新生入學不敢與前輩並肩相見時則稱曰¶
齋長或長者有事則執弟子之禮不以為詘及冠巾時¶
又有折儀以餽齋長今約凡在本族尊者雖仕宦不得¶
上坐遇父執及相知高年必容必下氣禮云敬老為其¶
近於父敬長為其近於兄敬吾父兄成吾孝弟國人興¶
讓又何難乎(楊用晦/揖讓約)¶
<pb:KR2k0050_WYG_045-76a>¶
田野人家材用豐隆起造房室便極其高廣不知屋宇¶
太高大則隂氣勝而人氣不足以充之昔人云高明之¶
家鬼瞰其室居者且多不利奈何曠安宅而弗居也耶¶
(楊用晦/房室約)¶
蒲俗宦家之僕遇主翁親識屬在貧寒者即與抗禮且¶
褻越之至族黨尊長且凌侮之其主恬然不為異此詎¶
非名分倒置風俗之最惡者乎以後僕人犯此者宜重¶
懲之(楊用晦/僕從約)¶
<pb:KR2k0050_WYG_045-76b>¶
贍族義田昔范文正公行之但職掌難其人恐日後不¶
免中廢耳今約族衆中有極貧不能舉火者各與義田¶
數畝使盡力耕作以資餬口　閭里子弟有俊秀貧苦¶
不能向學者不無可惜今約設義學一所延師一人公¶
處束修之費以教訓貧寒子弟使異日有成立照此續¶
行勿令中廢　里中有節孝仁義出自委巷者不必論¶
會否相識有無徃來俱宜凑集公分或備禮物或具牌¶
扁以發潛徳甚有孀居守志無所依賴貧不能自保者¶
<pb:KR2k0050_WYG_045-77a>¶
亦勸義出粟布同相親者周濟之以堅其貞志　小民¶
非能壊風俗以觀望所不在也其惟士大夫之責歟士¶
大夫百凡炫耀衆皆恱之其為士者笑之百凡儉約衆¶
皆效之其為士者重之則好尚不可不慎也(楊用晦/立徳約)¶
生我家者父母覆載我家者天地至於覆庇我家安養¶
教衛我家者大君也故教家以忠君為第一義身膺仕¶
籍者湏教之國爾忘私公爾忘身方事進取者湏教之¶
矢志致主立心報國即畎畝耕稼之人亦湏教之急公¶
<pb:KR2k0050_WYG_045-77b>¶
尚義安分守法如此則永不犯公法長得樂生理即成¶
一康寜順泰之家而父母兄弟妻子羣享其䕃息矣故¶
忠君一事又所以安父母安兄弟安妻子之原本也¶
南人無生子不教讀書者此意甚好盖人性本善一經¶
讀書無論氣質好者可望成就即中材能識得三二分¶
義理亦是保身保家之道我北人見淺但家貧便不令¶
子孫讀書甚且闔鄉百十家無一䝉師此風最是可惜¶
日後子弟但非癡聾瘖啞當七八歳後必湏令之從師¶
<pb:KR2k0050_WYG_045-78a>¶
讀書下些義理種子(王心敬/家訓)¶
潼惟西京之舊風豈不美近或户族不睦兄弟相訟憤¶
怒輕生婚姻論財徃徃重利而忘義者習俗使然也然¶
則何以挽之曰講鄉約鄉約一法古者鄉三老遒人木¶
鐸之遺意所以佐縣官之不逮而興行教化者也縣門¶
舊制設旌善申明二亭以約正老人司之勸人改過遷¶
善故越訴有笞顧寜人炎武註之曰謂民詞不由鄉約¶
調理竟赴縣告者即為越訴非謂越縣而府越司而之¶
<pb:KR2k0050_WYG_045-78b>¶
院也鄉約之法行則刑省矣而王文成呂文簡兩先生¶
於講約尤三致意焉文成公之法曰立約所於道里均¶
平之處推年高有徳衆所推服者一人為約長二人為¶
約副公直果斷者四人為約正精健亷幹者四人為知¶
約禮儀習熟者二人為約賛置文書三一書姓名及日¶
之所為知約司之一書彰善一書糾過約長司之彰善¶
之辭顯而決糾過之辭隠而婉蓋不輕棄人於過而欲¶
引之同歸於善也其要曰一念而善即善人矣一念而¶
<pb:KR2k0050_WYG_045-79a>¶
惡即惡人矣文簡公之法曰在城在鎮以百家為率孤¶
莊村落以一甲為率立約正約副約講約史各一人選¶
公道正直者充之其十甲之中亦擇一長一甲之中自¶
有四鄰以交相勸戒焉約所設鐸書講案傍竪一碑碑¶
上書天地神明紀綱法度八字紀善有簿紀惡有簿和¶
處有簿改過有簿其所以引人去不善而即於善者至¶
詳且盡于京竊有意焉因訪其老成謹厚者在縣設鄉¶
約十六名合十二鎮共設鄉約一百十名務使實心講¶
<pb:KR2k0050_WYG_045-79b>¶
約俾百姓蒸蒸然感動庶百里聨為一體萬姓聫為一¶
家可望其風移而俗易矣盩厔徵君李顒聞之遣其門¶
人程伊藻以通海鄉約要言舊制一册示京附以司牧¶
寳鑑蓋欲堅吾之志也(臨潼令趙于/京風俗志)¶
舊制天下各州縣之鄉設立社學社倉以養䝉正以備¶
饑荒又制各處鄉村人民每里一百户内立壇一所祀¶
后土五穀之神每歳一户輪為㑹首遇春秋社日用羊¶
豕各一牽祭畢㑹飲先令一人讀鋤强扶弱之誓其詞¶
<pb:KR2k0050_WYG_045-80a>¶
曰凡我同里之人各遵守禮法毋恃力凌弱違者先共¶
制之然後經官或貧無可贍周給其家三年不立不使¶
與㑹其婚姻喪塟之資隨力相助如不從衆及犯奸盜¶
詐偽一切非為之人並不許入㑹讀誓詞畢長㓜以次¶
序坐盡歡而退又制每里立壇一所祭無祀孤魂凡此¶
盛典皆所以禮鬼神敦風俗也(藍田/縣志)¶
萬厯間知州王邦俊在城立總約一所舉徳行耆宿五¶
人為約正副教讀童生冀允昇等為約講在大雲下寺¶
<pb:KR2k0050_WYG_045-80b>¶
每月二次遵行四鄉各就舖舍為鄉約所皆擇年長有¶
徳行者為約正副共三十九所約正副教讀木鐸各二¶
人講學明倫以維風俗彰善紀惡以示勸懲(商州/志)¶
　¶
　¶
　¶
　¶
　陜西通志巻四十五¶
