# -*- mode: mandoku-view; -*-
#+TITLE: 陝西通志
#+DATE: 2015-08-24 22:42:37.333740
#+PROPERTY: ID KR2k0050
#+PROPERTY: BASEEDITION WYG    
#+PROPERTY: JUAN 卷七十二
<pb:KR2k0050_WYG_072-1a>¶
欽定四庫全書¶
　陜西通志巻七十二¶
　　古蹟一(宫闕/)¶
　漢唐遺蹟賁飾西都南山倚闕渭水穿渠離宫¶
　别舘複道縈紆長揚墨縷上林筆鋪六爻三内¶
　戚里名區荒亭古戍㫁碣遺墟溯洄千古陳迹¶
　云徂考諸吕繪以補黄圖作古蹟志第二十七¶
　　謹案秦中地居上㳺神聖之迹托焉帝王¶
<pb:KR2k0050_WYG_072-1b>¶
　　　之都在焉攷古者博摉廣探豈僅欲掇拾¶
　　　舊聞誇多而逞靡哉誠以立乎今日以溯¶
　　　千載如睹其人如生其世沿迹以求亦理¶
　　　亂得失之林也是故首宫闕宸居也次府¶
　　　第王侯將相朝紳野逸所寄處也次園林¶
　　　其㳺覽所在也次郊坰則凡故坵遺蹟罔¶
　　　不收也列以圖繪閲之可當卧遊綴以遺¶
　　　聞覽之如披外史若夫故城廢縣有闗于¶
<pb:KR2k0050_WYG_072-2a>¶
　　建置竒觀勝槩有繫于山川以各有其𩔖¶
　　槩不録焉¶
<pb:KR2k0050_WYG_072-3a>¶
¶
<pb:KR2k0050_WYG_072-4a>¶
¶
<pb:KR2k0050_WYG_072-5a>¶
¶
<pb:KR2k0050_WYG_072-6a>¶
¶
<pb:KR2k0050_WYG_072-7a>¶
¶
<pb:KR2k0050_WYG_072-8a>¶
¶
<pb:KR2k0050_WYG_072-9a>¶
¶
<pb:KR2k0050_WYG_072-10a>¶
¶
<pb:KR2k0050_WYG_072-11a>¶
¶
<pb:KR2k0050_WYG_072-12a>¶
¶
<pb:KR2k0050_WYG_072-13a>¶
¶
<pb:KR2k0050_WYG_072-14a>¶
¶
<pb:KR2k0050_WYG_072-15a>¶
¶
<pb:KR2k0050_WYG_072-16a>¶
¶
<pb:KR2k0050_WYG_072-17a>¶
　¶
　¶
　¶
　¶
　¶
　¶
　¶
　¶
<pb:KR2k0050_WYG_072-17b>¶
　宫闕¶
上古¶
合宫　在淳化縣北五十里甘泉山(賈/志)黄帝治萬國朝¶
　諸侯乃作合宫兼明庭布政於甘泉(漢書地/理志)黄帝接¶
　萬靈明庭明庭者甘泉也(史記封/禪書)¶
殷¶
岐陽宫　故基在岐山縣東北五十里即周太王由邠¶
　遷岐所建今宫廢而土人猶稱之(雍勝畧○按馬志/賈志有&KR0302;陽城葢)¶
<pb:KR2k0050_WYG_072-18a>¶
(即此而/異名也)¶
　臯門　在岐陽城内周太王所立(馬/志)乃立臯門臯門¶
　有伉(詩經/大雅)¶
　應門　在臯門内亦周太王立(馬/志)乃立應門應門將¶
　將(詩經/大雅)¶
豐宫　在鄠縣東五里小豐村(賈/志)既伐于崇作邑于豐¶
　(詩經/大雅)正義曰周豐宫周文王宫也在雍州鄠縣(史記/周本)¶
　(紀/注)豐在始平鄠縣東有靈臺康王於是朝諸侯(左傳/杜注)¶
<pb:KR2k0050_WYG_072-18b>¶
　文王都豐在鄠縣史記曰文王伐崇侯虎而作豐邑¶
　伐崇之後自岐遷都於豐故豐水之西有豐宫也武¶
　王改邑於鎬豐宫元不移徙每遇大事皆步自宗周¶
　而徃以其事告於豐廟(雍/錄)¶
周¶
鎬京　在長安縣西南三十里豐水東(雍勝/畧)考卜維王¶
　宅是鎬京維龜正之武王成之(詩經/大雅)武王自豐水居¶
　鎬諸侯宗之是為宗周今豐水之東長安之南三十¶
<pb:KR2k0050_WYG_072-19a>¶
　里去豐二十五里鎬池即其故都也(帝王/世紀)自漢帝穿¶
　昆明池于是地基構淪禠今無可究(水經/注)諸家皆言¶
　自漢帝穿昆明池後鎬京故基淪入於池無復可考¶
　獨梁載言十道志曰鎬池一名元阯在昆明池北(雍/録)¶
　城門　匠人營國方九里旁三門(周禮考/工記)天子十二¶
　門通十二子(考工/記注)案匠人云營國九里旁三門四面¶
　各三門是有十二門鄭註云十二門以通十二子則¶
　十二辰也(地官/疏)¶
<pb:KR2k0050_WYG_072-19b>¶
王宫　宫伯掌王宫之士庶子凢在版者掌其政令行¶
　其秩叙作其徒役之事授八次八舍之職事(周禮/天官)衞¶
　王宫者必居四角四中於徼候便也鄭司農云庶子¶
　衞王宫在内為次在外為舍元謂次其宿衞所在舍¶
　其休沐之處(天官/注)王宫門阿之制五雉宫隅之制七¶
　雉(考工/記)王宫門阿之制五雉謂髙五丈宫隅之制七¶
　雉亦謂髙七丈不言宫牆宫牆亦髙七丈也(考工/記注)天¶
　子之禮至尊無上其居處則内有六寢六宫外有三¶
<pb:KR2k0050_WYG_072-20a>¶
　朝五門(朱子/文集)¶
　臯門　鄭司農云王有五門外曰臯門(周禮/註)建臯鼓¶
　詢事弊訟朝士掌之(三才/圖㑹)¶
　外朝　朝士掌建邦外朝之法左九&KR0068;孤卿大夫位¶
　焉羣士在其後右九&KR0068;公侯伯子男位焉羣吏在其¶
　後面三槐三公位焉州長衆庶在其後左嘉石平罷¶
　民焉右肺石達窮民焉(周禮/秋官)臯門之内外朝也(朱子/文集)¶
　庫門　天子五門　庫門在雉門外(周禮天/官疏)庫門寳¶
<pb:KR2k0050_WYG_072-20b>¶
　藏之所(三才/圖㑹)¶
　玉府　玉府掌王之金玉玩好兵器凡良貨賄之藏¶
　(周禮/天官)¶
　内府　内府掌受九貢九賦九功之貨賄良兵良器¶
　以待邦之大用(周禮/天官)金玉曰貨物之善者藏之於内¶
　府近王掌之以給王用故也(天官/疏)¶
　宗廟　小宗伯之職掌建國之神位右社禝左宗廟¶
　(周禮/春官)庫門内雉門外之左右(春官/註)宫南鄉而廟居左¶
<pb:KR2k0050_WYG_072-21a>¶
　則廟在寢東也(朱子/全集)¶
　天府　天府掌祖廟之守藏與其禁令凢國之玉鎮¶
　大寳器藏焉(周禮/春官)¶
　社禝　何休云質家右宗廟尚親親文家右社禝尚¶
　尊尊若然周人右社禝者地道尊右故社禝在右是¶
　尚尊尊之意社禝為尊故鄭註郊特牲云國中神莫¶
　大於社(周禮春/官注)¶
　雉門　閽人掌守王宫之中門之禁(周禮/天官)中門於外¶
<pb:KR2k0050_WYG_072-21b>¶
　内為中若今宫闕門雉門三門也春秋傳雉門灾及¶
　兩觀(天官/註)魯有三門雉門有兩觀為中門則知天子¶
　五門雉門亦為中門有兩觀矣(天官/疏)¶
　應門　鄭司農云王五門四曰應門(周禮/註)應門建應¶
　鼓又曰朝門(三才/圖㑹)¶
　治朝　宰夫之職掌治朝之法以正王及三公六卿¶
　大夫羣吏之位掌其禁令(周禮/天官)治朝在路門之外司¶
　士掌焉宰夫察其不如儀(天官/注)¶
<pb:KR2k0050_WYG_072-22a>¶
　路門　鄭司農云王五門五曰路門路門一曰畢門¶
　(周禮天/官註)路門者路大也人君所居皆曰路以大為名¶
　畢門者從外而入路門為終畢(天官/疏)虎門路寢門也¶
　王日視朝於路寢門外畫虎焉(地官/註)路門建路鼓又¶
　曰虎門畢門大寢門(三才/圖㑹)¶
　燕朝　路門之内燕朝也大儀正其位掌擯相族人¶
　朝焉(朱子/文集)君日出視朝退適路寢聽政(禮記/玉藻)周時徳¶
　澤和洽蒿茂大以為宫柱名曰蒿宫此天子之路寢¶
<pb:KR2k0050_WYG_072-22b>¶
　也(大戴/禮)¶
　六寢　宫人掌王之六寢之修(周禮/天官)路寢一小寢五¶
　(天官/註)天子六寢而六宫在後六官在前所以承施内¶
　外之政也(禮記昏/義註)王大寢一小寢五大寢聽政故嚮¶
　明而治在前小寢釋服燕息也在後其小寢一寢在¶
　中四寢在於四角春居東北夏居東南秋居西南冬¶
　居西北土王之月居中(朱子/文集)¶
　六宫　内宰以隂禮敎六宫(周禮/天官)鄭司農云六宫後¶
<pb:KR2k0050_WYG_072-23a>¶
　五前一婦人稱寢曰宫后象王立六宫而居之亦正¶
　寢一燕寢五(周禮/註)¶
　(按元和志云周武王宫即鎬京似即以鎬京為武王/宫矣夫鎬京乃其建都之地當日必於其地立王宫)¶
　(為出政治之所元和志即以鎬京為武王宫固有未/審而馬馮賈三志皆於王宫闕而不叙竊有未安故)¶
　(兹特採据周禮諸書詳著之亦欲觀一代政治所由/出也)¶
明堂　周人明堂度九尺之筵東西九筵南北七筵堂¶
　崇一筵五室凢室二筵(周禮考/工記)昔者周公朝諸侯於¶
　明堂之位天子負斧依南鄉而立(禮記明/堂位)斧依為斧¶
<pb:KR2k0050_WYG_072-23b>¶
　文屏風於戸牖之間者皇氏云在明堂中央太室戸¶
　牖間(明堂/位疏)講學大夫淳于登說明堂在國之陽丙巳¶
　之地三里之外七里之内周公祀文王於明堂以配¶
　上帝五帝之精大微之庭中有五帝座星(玉藻/疏)明堂¶
　所以正四時出敎化天子布政之宫也先儒舊説其¶
　制不同大戴禮云明堂九室一室有四戸八牖凡三¶
　十六戸七十二牖以茅葢屋上圓下方援神契曰明¶
　堂上圓下方八窻四闥考工記云明堂五室稱九室¶
<pb:KR2k0050_WYG_072-24a>¶
　者取象陽數也八牖者隂數也取象八風三十六戸¶
　牖取六甲之文六六三十六也上圓象天下方法地¶
　八窻即八牖也四闥者象四時四方也五室者象五¶
　行也皆無明文先儒以意釋之耳(三輔/黄圖)¶
祇宫　穆天子傳云吉日丁酉天子入於南鄭郭璞注¶
　云今京兆鄭縣也紀年穆王元年築祇宫於南鄭傳¶
　所謂王以是獲没於祇宫者(華州/志)¶
昭宫春宫范宫¶
<pb:KR2k0050_WYG_072-24b>¶
　三宫俱穆王時作見竹書紀年¶
平陽封宫　在&KR1307;縣故平陽城内郊祀志雍大雨壊平¶
　陽宫垣史記武公元年伐彭戲氏至於華山下居平¶
　陽封宫雍録云在華山下葢因史記至於華山之文¶
　而誤也(賈/志)¶
羽陽宫　在寳雞縣陳倉故城内(馬/志)秦武公作羽陽宫¶
　在寳雞縣界嵗乆不可究知其處元祐六年正月直¶
　縣門之東百步居民權氏濬池得古銅瓦面上隱起¶
<pb:KR2k0050_WYG_072-25a>¶
　四字曰羽陽千嵗篆字隨勢為之不取方正始知為¶
　羽陽舊址也其地北負髙原南臨渭水前對羣峰形¶
　勢雄壯真勝地也(渑水燕/談録)¶
大鄭宫　鳯翔縣南七里有古雍城秦徳公所居大鄭¶
　宫城也(左傳/注)徳公元年初居雍城大鄭宫(史記秦/本紀)¶
髙泉宫　在扶風縣東美陽故城(雍勝/畧)秦宣太后起(長/安)¶
　(志/)¶
虢宫　秦宣太后起在岐州虢縣界(三輔/黄圖)¶
<pb:KR2k0050_WYG_072-25b>¶
棫陽宫　在扶風縣東北三十里秦穆公建遺址尚存¶
　(雍勝畧○長安志謂棫陽/宫為秦昭王起與此異)¶
祈年宫(即橐/泉宫)在鳯翔府城内東南隅(馬/志)酈道元注水經¶
　曰雍縣中窂(與牢/同)井秦惠公故居所謂祈年宫也孝¶
　公又謂之槖泉宫据酈此言則是惠公所都雍縣有¶
　祈年至孝公命為槖泉名雖兩出其實一宫也又推¶
　酈此言則是祈年槖泉皆在惠公雍都亦不知何人¶
　所建獨漢書曰祈年宫惠公所起黄圖祈為蘄且曰¶
<pb:KR2k0050_WYG_072-26a>¶
　穆公所造廟記曰宫在城外而始皇本紀則曰在雍¶
　皆以世逺難究其的也(雍/録)後人又於此建祈年觀(雍/勝)¶
　(畧/)¶
冀闕　在咸陽城中(馬/志)秦孝公作咸陽築冀闕徙都之¶
　(史記秦/本紀)¶
萯陽宫　秦文王所起在鄠縣西南二十三里(三輔/黄圖)師¶
　古曰倍陽即萯陽也其音同耳宫名在鄠縣(漢書東/方朔傳)¶
　(注/)¶
<pb:KR2k0050_WYG_072-26b>¶
芷陽宫　在㶚上秦㐮王起(馬/志)¶
秦¶
咸陽城　在今咸陽縣東二十里(雍勝/畧)自秦孝公至始¶
　皇帝胡亥並都此城案孝公十二年作咸陽築冀闕¶
　徙都之始皇徙天下髙貲富豪於咸陽十二萬户引¶
　渭水灌都以象天漢横橋南渡以法牽牛咸陽北至¶
　九&KR0580;甘泉南至鄠杜東至河西至汧渭之交東西八¶
　百里南北四百里離宫别舘相望聨屬木衣綈繡土¶
<pb:KR2k0050_WYG_072-27a>¶
　被朱紫宫人不移樂不改懸窮年忘歸猶不能徧(三/輔)¶
　(黄/圖)秦之咸陽孝公所都也在漢長安西北角故漢書¶
　紀髙帝項羽自覇上而入秦都皆曰西上咸陽也惟¶
　元和志則曰正東微南是為雍州則東多南少也志¶
　葢審言其詳也古語山南水北曰陽秦之所都若槩¶
　舉其凡則在九&KR0580;諸山之南渭水之北名為咸陽其¶
　不爽矣若細細推求則秦之朝宫苑殿固在渭北而¶
　秦都實跨渭水史記三輔黄圖元和志皆曰始皇都¶
<pb:KR2k0050_WYG_072-27b>¶
　咸陽引渭水灌都以象天漢横橋南渡以法牽牛此¶
　既可見渭之兼在都南矣而猶謂山水皆陽者本秦¶
　之朝市宫苑皆在渭北而總命名以此也於是史記¶
　水經凡序長樂悉以其地屬之咸陽而於甘泉阿房¶
　亦自明命以為咸陽之前殿也則咸陽之名又嘗兼¶
　踰渭南也此又不可不知也(雍/録)¶
咸陽宫　始皇窮極奢侈築咸陽宫因北陵營殿端門¶
　四達以制紫宫象帝居(三輔/黄圖)諸廟及章臺上林皆在¶
<pb:KR2k0050_WYG_072-28a>¶
　渭南秦毎破諸侯寫放其宫室作之咸陽北阪上南¶
　臨渭自雍門以東至涇渭殿屋複道周閣相屬所得¶
　諸侯美人鍾鼓以充入之(史記秦始皇本紀○按長/安志雍録及馬馮諸志皆)¶
　(無此宫三輔黄圖曰始皇築咸陽宫史記始皇三十/四年置酒咸陽宫則秦之有咸陽宫也審矣顧長安)¶
　(志雍録等書皆考据精詳何以獨闕也意孝公作咸/陽築冀闕此或襲孝公之舊宫而弗改歟然孝公時)¶
　(咸陽宫之名未出也竊謂規模或仍舊而制度則從/宏黄圖所謂因北陵營殿即史記所謂作之咸陽北)¶
　(阪者是也因表而/出之以俟考訂云)¶
阿房宫　故基在長安縣西三十里(雍勝/畧)始皇帝三十¶
<pb:KR2k0050_WYG_072-28b>¶
　五年以為咸陽人多先王之宫廷小吾聞豐鎬之間¶
　帝王之都也乃營作朝宫渭南上林苑中先作前殿¶
　阿房東西五百步南北五十丈上可以坐萬人下可¶
　以建五丈旗周馳為閣道自前殿直抵南山表南山¶
　之巔以為闕為復道自阿房渡渭屬之咸陽以象天¶
　極閣道絶漢抵營室也阿房宫未成成欲更擇令名¶
　名之乃分作阿房宫或作麗山寫荆蜀地材皆至闗¶
　中計宫三百(史記秦始/皇本紀)括地志云秦阿房宫亦曰阿¶
<pb:KR2k0050_WYG_072-29a>¶
　城在雍州長安縣西北一十四里按宫在上林苑中¶
　雍州郭城西南面即阿房宫城東面也索隱曰此以¶
　其形名宫也言其宫四阿旁廣也(秦始皇/本紀注)師古曰阿¶
　房者言殿之四阿皆為房也一說大陵曰阿言其殿¶
　高若於阿上為房也房或作旁始皇作此殿未有名¶
　以其去咸陽近且號阿房阿近也(漢書賈/山傳注)阿城本秦¶
　阿房宫以其牆壁崇廣故俗呼為阿城(東方朔/傳注)阿房¶
　前殿以木蘭為梁以磁石為門(三輔/黄圖)阿房宫東西三¶
<pb:KR2k0050_WYG_072-29b>¶
　里南北五里庭中可受十萬人車行酒騎行炙千人¶
　唱萬人和其外有城名阿城東西北三面有牆南面¶
　無牆(三輔/舊事)始皇收天下兵聚之咸陽銷鋒鏑以為金¶
　人十二以弱天下之人立於宫門坐髙三丈銘其後¶
　曰皇帝二十六年初兼天下改諸侯為郡縣一法律¶
　同度量大人來見臨洮其大五丈足跡六尺(三輔/黄圖)¶
　磁石門　悉以磁石為故專其目四夷朝者有隱甲¶
　懷刄入門而脅之以示神亦名却胡門(水經/注)磁石門¶
<pb:KR2k0050_WYG_072-30a>¶
　東西有閣道即阿房宫之北闕門也累磁石為之着¶
　鐵甲入者磁石吸之不得過(長安/志)磁石門即北入之¶
　門審求其地則在鎬水趨渭之處故水經主漢城而¶
　命其方則曰此阿房之西門若自主阿房而命之則¶
　當曰北門也(雍/録)¶
信宫　在咸陽縣渭水南(賈/志)始皇帝二十七年作信宫¶
　渭南已而更命信宫為極廟象天極自極廟道通驪¶
　山作甘泉前殿築甬道自咸陽屬之(史記秦始/皇本紀)¶
<pb:KR2k0050_WYG_072-30b>¶
興樂宫(一名/長樂)在長安城中(馬/志)秦始皇造漢修飾之周囬¶
　二十餘里漢太后常居之(三輔/黄圖)¶
甘泉宫　古以甘泉名宫者三秦之甘泉在渭南一也¶
　漢之甘泉在雲陽縣磨石嶺上二也隋之甘泉在鄠¶
　三也秦之甘泉史嘗明言在渭之南而無言其在渭¶
　南何地者秦始皇本紀迎太后于雍而入咸陽復居¶
　甘泉宫徐廣曰表云咸陽南宫也秦時咸陽跨渭南¶
　北則此宫不在渭北之咸陽而在渭南之咸陽也又¶
<pb:KR2k0050_WYG_072-31a>¶
　本紀曰自極廟道通驪山作甘泉前殿自咸陽屬之¶
　則甘泉前後必近上林苑即鄠縣也則秦之甘泉與¶
　隋之甘泉正同一地安知隋宫不襲秦舊也(雍/録)¶
蘭池宫　蘭池在咸陽縣東二十五里有秦蘭池宫(雍/勝)¶
　(畧/)地理志曰渭城縣有蘭池宫秦始皇㣲行逢盗於¶
　蘭池(水經/注)¶
林光宫　秦時宫也故基在甘泉山上(雍勝/畧)林光宫胡¶
　亥所造從廣各五里在雲陽縣界(三輔/黄圖)林光宫一曰¶
<pb:KR2k0050_WYG_072-31b>¶
　甘泉宫秦起在今池陽縣西北故甘泉縣甘泉山上¶
　周迴十餘里(闗中/記)¶
曲梁宫　秦曲梁宫在三原縣西南十五里黄白城内¶
　(元和/志)¶
步髙宫　故基在渭南縣西南三十里(雍勝/畧)步髙宫亦¶
　名市丘城(三輔/黄圖)¶
步壽宫　在步髙宫西(三輔/黄圖)二宫皆秦時建(雍勝/畧)¶
長楊宫　在盩厔縣東南三十三里(雍勝/畧)長楊宫本秦¶
<pb:KR2k0050_WYG_072-32a>¶
　舊宫宫中有埀楊數畝因為宫名門曰射熊觀秦漢¶
　㳺獵之所(三輔/黄圖)¶
梁山宫　在永壽縣南八十里(馬/志)始皇幸梁山宫從山¶
　上見丞相車騎衆弗善也(史記秦始/皇本紀)梁山宫城皆文¶
　石名織錦城(三秦/記)¶
望夷宫　在涇陽縣東南八里長陵西北臨涇水處(馬/志)¶
　二世夣白虎齧其左驂馬殺之心不樂怪問占夢卜¶
　曰涇水為祟二世乃齋於望夷宫欲祠涇沈四白馬¶
<pb:KR2k0050_WYG_072-32b>¶
　(史記秦二/世本紀)¶
　　(秦宫闕/附考)城陽宫　始皇母遷於城陽宫(長安/志)○曲¶
　　臺宫　秦有曲臺宫鄒陽傳曰秦倚曲臺之宫垂¶
　　衡天下應劭曰秦皇所居亦不云臺在何地(雍/録)¶
　　大夏殿　始皇造銅人十枚在殿前(三輔/舊事)○雲閣¶
　　　二世所造起雲閣欲與南山齊(三輔/黄圖)¶
　　(按秦逞其志宫室之侈前世未有史記始皇令咸/陽之旁二百里内宫觀二百七十復道甬道相連)¶
　　(漢書賈山傳秦起咸陽而西至雍離宫三百甚矣/乎其侈也然世移代易非惟瓦礫無存抑亦名與)¶
<pb:KR2k0050_WYG_072-33a>¶
　　(俱湮今即其尤彰著者考訂補綴列之如右至于/名雖未湮而地無可稽或宫不詳其基址或殿未)¶
　　(審其附麗猶徃徃見於他說偹録篇末以俟参質/葢難言之也後倣此例)¶
漢¶
長安故城　在西安府城西北二十里(馬/志)髙祖七年築¶
　長安宫城自櫟陽徙居此城本秦離宫也初本狹小¶
　至惠帝更築之髙三丈五尺下濶一丈五尺上濶九¶
　尺雉髙三坂周迴六十五里城南為南斗形北為北¶
　斗形至今人呼漢京為斗城是也漢舊儀曰長安城¶
<pb:KR2k0050_WYG_072-33b>¶
　中經緯各長三十二里十八步地九百七十二頃八¶
　街(長安志有華陽街章臺街夕隂街香室街尚/冠街太常街藁街前街漢書長安有熾盛街)九陌¶
　三宫九府三廟十二門九市(長安志云内六市在/道東三市在道西)十¶
　六橋水泉深二十餘丈城下有池周繞廣三丈深二¶
　丈石橋各六丈與街相直(三輔/黄圖)長安城面三門四面¶
　十二門皆通達九逕以相經緯(三輔/決録)長安在渭水南¶
　隔渭水北對秦咸陽宫漢於其地置未央宫曰長安¶
　城因名縣(括地/志)長安城中地皆黑壌今城赤且堅如¶
<pb:KR2k0050_WYG_072-34a>¶
　石如金父老相傳云盡鑿龍首山中土以為城及諸¶
　城闕亦然(三秦/記)漢築長安城及營宫殿咸以堙平至¶
　今坊市北據髙原南望爽塏視終南如指掌(闗中/記)漢¶
　都長安其城在渭之南而咸陽之東南也凡漢城之¶
　水皆取諸昆明一𣲖自西而東横亘城南之鼎路門¶
　已而東折以注青門水經固謂之漕渠(漢明堂圜丘/博望苑皆在)¶
　(漕渠/之南)而吕圖亦具著渠迹暨至清明門外合王渠以¶
　入於渭第二枝自都城西面南來第一門名章門者¶
<pb:KR2k0050_WYG_072-34b>¶
　於其旁設為飛渠東向入城注於未央宫之西以為¶
　大池是名滄池滄池下流向東而徃逕石渠天禄閣¶
　桂宫北宫長樂宫皆用此水也未央地勢甚髙而此¶
　水能自西面而轉北以行是行於未央山背窪下之¶
　處也滄池下流有石渠者礲石為之以導此水自此¶
　以徃凡水既周徧諸宫自清明門出城是為王渠王¶
　渠至清明門外與漕渠合而北入渭也(雍/録)漢城惠帝¶
　築後趙石虎亦嘗修之符姚西魏宇文皆都之隋開¶
<pb:KR2k0050_WYG_072-35a>¶
　皇三年都龍首川此城遂廢至今民呼猶曰楊家城¶
　(長安/志圖)¶
　宣平門(一名東都門/一名東城門)長安城東出北頭第一門曰宣¶
　平門民間所謂東都門漢書疏廣太傅受少傅上疏¶
　乞骨骸歸公卿大夫為設祖道供張東都門外即此¶
　門也(三輔/黄圖)宣平門王莽更名春王門正月亭亦曰東¶
　城門其郭門亦曰東都門即逢萌掛冠處也(水經/注)¶
　清明門(一名籍田門又名/凱門又名城東門)長安城東出第二門曰清¶
<pb:KR2k0050_WYG_072-35b>¶
　明門一曰籍田門以門内有籍田倉一曰凱門漢宫¶
　殿疏曰第二門名城東門莽更名曰宣徳門布恩亭¶
　(三輔/黄圖)清明門外郭門曰東平門(宋敏/求志)¶
　霸城門(一名青城門又名青/綺門青雀門青門)長安城東出南頭第一¶
　門曰霸城門(三輔/黄圖)霸城門王莽更名曰仁壽門無疆¶
　亭民見門色青又名青城門或曰青綺門亦曰青門¶
　門外舊出佳𤓰(水經/注)景帝元年有青雀羣飛于霸城¶
　門乃改為青雀門更修飾刻木為綺橑雀去因名青¶
<pb:KR2k0050_WYG_072-36a>¶
　綺門(述異/記)¶
　覆盎門(一名杜門又名下/杜門又名端門)長安城南出東頭第一門¶
　曰覆盎門一號杜門廟記曰覆盎門與洛門相去十¶
　三里二百一十步門外有魯班輸所造橋工巧絶世¶
　長樂宫在城中近東直杜門其南有下杜城漢書集¶
　註云故杜陵之下聚落也故曰下門(水經注作/下杜門)又曰¶
　端門北對長樂宫王莽更名曰永清門長茂亭(三輔/黄圖)¶
　安門(一名鼎/路門)長安城南出第二門曰安門亦曰鼎路¶
<pb:KR2k0050_WYG_072-36b>¶
　門北對武庫王莽更名曰光禮門顯樂亭(三輔/黄圖)¶
　西安門(一名/便門)長安城南出第三門曰西安門北對未¶
　央宫一曰便門即平門也古者平便皆同字王莽更¶
　名曰信平門誠正亭(三輔/黄圖)¶
　章城門(一名章門又名光/華門亦名便門)長安城西出南頭第一門¶
　曰章城門三輔舊事曰章門一曰光華門又曰便門¶
　王莽改曰萬秋門億年亭(三輔/黄圖)¶
　直城門(一名直門又/名龍樓門)長安城西出第二門曰直城門¶
<pb:KR2k0050_WYG_072-37a>¶
　亦曰故龍樓門門上有銅龍本名直門王莽更曰直¶
　道門端路亭(三輔/黄圖)¶
　雍門(一名西城門/一名函里門)長安城西出北頭第一門曰雍門¶
　本名西城門王莽改曰章義門著義亭其水北入有¶
　函里民呼曰函里門(三輔/黄圖)¶
　洛城門(一名髙門又名鸛雀臺門又/名杜門利城門客舍門洛門)長安城北出東¶
　頭第一門曰洛城門又曰髙門漢宫殿疏曰高門長¶
　安北門也又曰鸛雀臺門外有漢武承露盤在臺上¶
<pb:KR2k0050_WYG_072-37b>¶
　(三輔/黄圖)北出西頭第三門本名杜門亦曰利城門王莽¶
　更名進和門臨水亭其水有客舍故民曰客舍門又¶
　曰洛門也(水經/注)¶
　厨城門(一名/廣門)長安城北第二門曰厨城門王莽更名¶
　建子門廣世亭(三輔/黄圖)厨門其内有長安厨官在事故¶
　城曰厨門也如淳曰今名廣門也(水經/注)¶
　横門(一名/光門)長安城北出西頭第一門曰横門門外有¶
　橋曰横橋(三輔/黄圖)横門王莽更名霸都門左幽亭如淳¶
<pb:KR2k0050_WYG_072-38a>¶
　曰音光故曰光門其外郭有都門有&KR0068;門徐廣曰&KR0068;¶
　門在渭北孟康曰在長安北秦時宫門也三輔黄圖¶
　曰&KR0068;門在横門外按漢書徐厲軍於此又有通門亥¶
　門也(水經/注)¶
長樂宫　在長安故城中(括地/志)髙帝五年治長樂宫(漢/書)¶
　(髙帝/本紀)長樂宫本秦之與樂宫也髙皇帝始居櫟陽七¶
　年長樂宫成徙居長安城後太后常居之王莽改為¶
　長樂室在長安城中近東直杜門(三輔/黄圖)長樂宫周迴¶
<pb:KR2k0050_WYG_072-38b>¶
　二十餘里有殿十四(闗中/記)惠帝為東朝長樂及間徃¶
　來數蹕煩人乃作複道築武庫南詔立原廟(史記叔/孫通傳)¶
　長樂者髙帝既以為居又以受朝無異於正宫矣自¶
　惠帝後人主皆居未央而長樂常奉母后(玉/海)未央在¶
　漢城西隅而長樂乃東隅也秦樗里子百年前已言¶
　之李吉甫元和志言兩宫相去止隔一里此一里所¶
　即武庫(雍/録)建章未央長樂三宫皆輦道相屬懸棟飛¶
　閣不由徑路(漢武/故事)¶
<pb:KR2k0050_WYG_072-39a>¶
　東闕　惠帝五鳯三年鸞鳯集長樂宫東闕中樹上¶
　(漢書惠/帝本紀)闕在門兩旁中央闕然為道也(釋/名)¶
　西闕　太子引兵敺四市人至長樂西闕下逢丞相¶
　軍合戰(漢書劉/屈氂傳)¶
　司馬門　未央甘泉長樂四面皆有公車司馬門凡¶
　言司馬者宫垣之内兵衞所在司馬主武事故謂宫¶
　之外門為司馬門(三輔/黄圖)¶
　前殿　長樂宫前殿東西四十九丈七尺兩㶦(一作/序)¶
<pb:KR2k0050_WYG_072-39b>¶
　中三十五丈深十二丈(三輔/黄圖)¶
　臨華殿　在長樂前殿後武帝建(三輔/黄圖)成帝永始四¶
　年夏四月長樂宫臨華殿災(漢書成/帝本紀)¶
　大厦殿　秦作銅人立阿房殿前漢著長樂宫大厦¶
　殿前(三輔/舊事)¶
　長信宫長秋殿永壽殿永寧(一作/昌)殿　長信宫漢太¶
　后常居之按通靈記太后成帝母也后宫在西秋之¶
　象也秋主信故宫殿皆以長秋長信為名又永壽永¶
<pb:KR2k0050_WYG_072-40a>¶
　寜殿皆后所處也(三輔/黄圖)長樂宫殿前列銅人殿西有¶
　長信長秋永壽永昌諸殿(水經/注)黄圖曰長樂殿西有¶
　長信宫長秋永壽永寜四殿而水經亦云殿西有長¶
　信長秋永壽永昌等殿則長信長秋皆在長樂宫中¶
　也長安志别出長信等七宫不以統諸長樂殆傳疑¶
　耶(雍/録)¶
　鐘室　高帝十一年吕后殺韓信於長樂鐘室(漢書/髙帝)¶
　(本/紀)師古曰謂懸鐘之室(髙帝本/紀注)未央殿東北二里許¶
<pb:KR2k0050_WYG_072-40b>¶
　鐘室故處也有隙地丈餘草色皆殷赤相傳吕后殺¶
　淮隂血漬而然(地理志○以下諸殿臺池雖統係/長樂而其方向位置無可考矣)¶
　宣徳殿通光殿髙明殿　見三輔宫殿名在長樂宫¶
　中(宋敏/求志)¶
　温室殿　或問光温室省木皆何木也光嘿然不應¶
　(漢書孔/光傳)晉灼曰長樂宫中有温室殿(孔光/傳注)¶
　長定殿建始殿廣陽殿中室殿月室殿神仙殿椒房¶
　殿(俱見宋/敏求志)¶
<pb:KR2k0050_WYG_072-41a>¶
　鴻臺　長樂宫有鴻臺鴻臺秦始皇二十七年築髙¶
　四十丈上起觀宇帝嘗射飛鴻於臺上故號鴻臺漢¶
　書惠帝四年長樂宫鴻臺災(三輔/黄圖)¶
　酒池　廟記曰長樂宫中有魚池酒池池上有肉炙¶
　樹秦始皇造漢武帝行舟於池中(三輔/黄圖)酒池北起臺¶
　天子於上觀牛飲者三千人(闗中/記)武帝作酒池以誇¶
　羌胡飲以鐡杯重不能舉皆牛飲(太平寰/宇記)長樂殿之¶
　東北有池池北有層臺沼謂是池為酒池非也(水經/注)¶
<pb:KR2k0050_WYG_072-41b>¶
未央宫　在長安故城中近西南隅(括地/志)髙帝七年蕭¶
　何治未央宫(漢書髙/帝本紀)未央宫周迴二十二里九十五¶
　步五尺街道周迴七十里臺殿四十三其三十二在¶
　外其十一在後宫池十三山六池一山一亦在後宫¶
　門闥九十五(西京/雜記)未央宫周旋三十三里街道十七¶
　里有臺三十二池十二土山四宫殿門八十一掖門¶
　十四宫殿及臺皆疏龍首山土以作之殿基出長安¶
　城上非築也(闗中/記)未央一名紫微宫(三秦/記)未央者前¶
<pb:KR2k0050_WYG_072-42a>¶
　限未到之辭故漢有未央宫古詩有樂未央(詩正/義)¶
　東闕　蕭何治未央宫立東闕(漢書髙/帝本紀)文帝七年未¶
　央宫東闕罘罳災(文帝/本紀)如淳曰東闕與兩旁罘罳皆¶
　災也師古曰罘罳為連闕曲閣也以覆重刻垣墉之¶
　處其形罘罳然(文帝本/紀注)未央宫東有蒼龍闕(闗中/記)索¶
　隱曰東闕名蒼龍(史記/注)¶
　北闕　師古曰未央殿雖南向而上書奏事謁見之¶
　徒皆詣北闕公車司馬亦在北焉是則以北闕為正¶
<pb:KR2k0050_WYG_072-42b>¶
　門而又有東門東闕至於西南兩面無門闕矣葢蕭¶
　何初立宫以厭勝之術(漢書髙帝/本紀注)未央宫北有𤣥武¶
　闕所謂北闕也闕中有閶闔門止車門(闗中/記)¶
　柏梁臺　武帝元鼎二年春起柏梁臺(漢書武/帝本紀)武帝¶
　鑄柏梁銅柱(郊祀/志)臺髙二十丈用香柏為殿梁香聞¶
　十里(三輔/故事)廟記曰柏梁臺漢武帝造在北闕内道西¶
　三秦記曰柏梁臺上有銅鳯名鳯闕(宋敏/求志)武帝作柏¶
　梁臺詔羣臣二千石有能為七言詩者乃得上座帝¶
<pb:KR2k0050_WYG_072-43a>¶
　曰日月星辰和四時自梁王以下作詩者二十五人¶
　(古文/苑)¶
　司馬門　元帝初元五年令從官給事宫司馬中者¶
　得為大父母父母兄弟通籍(漢書元/帝本紀)應劭曰司馬中¶
　者宫内門也師古曰司馬門者宫之外門也衞尉有¶
　八屯衞候司馬主衞士徼廵宿衞每面各二司馬故¶
　謂宫之外門為司馬門(元帝本/紀注)漢宫衞令諸出入殿¶
　門公車司馬皆下不如令罰金四兩(玉海○按未央/宫有東闕北闕)¶
<pb:KR2k0050_WYG_072-43b>¶
　(而西南無門闕顔師古謂為蕭何厭勝之術是矣至/司馬門三輔黄圖及師古俱謂未央四面皆有司馬)¶
　(門乃宫之外門應劭謂為宫内門似有参差細推之/則是闕之西南而司馬門有西南闕門之牆四面環)¶
　(宫司馬門之牆乃宫正垣而闕垣在外西京賦所謂/徼道外周千廬内附是也故自闕門視之則為宫内)¶
　(門自宫視之則為宫外門矣二説雖異其實同也漢/書百官表注師古曰漢書儀云衞尉司在宫内主宫)¶
　(闕之門内衞士於周垣下為區廬西京賦衛尉八屯/警夜廵晝注綜曰衛尉周宫外於四方四角立八屯)¶
　(士士則傅宫外為廬舍是則宫牆外闕門内正為衛/士區廬地矣)¶
　端門　皇帝入未央宫有謁者十人持㦸衞端門曰¶
　天子在也足下何為者不得入太尉往諭乃去皇帝¶
<pb:KR2k0050_WYG_072-44a>¶
　遂入(漢書周/勃傳)師古曰殿之正門也(周勃/傳注)立金人於端¶
　闈(西都/賦)善曰宫中門謂之闈(西都/賦注)¶
　掖門　朱虚侯章請卒千人入未央宮掖門(漢書吕/后紀)¶
　師古曰非正門而在兩旁若人之臂掖也(吕后/紀注)御覽¶
　曰出禁省為殿門外出大道為掖門則不特夾立正¶
　門之旁為掖門雖殿門外他出之門皆可名為掖門¶
　也漢書薛宣傳宣子况令楊明遮斫申咸於宫門外¶
　廷尉直議曰本争私權雖於掖門外傷咸與凢鬭無¶
<pb:KR2k0050_WYG_072-44b>¶
　異此則殿外有門可出通衢者皆名掖門之証也唐¶
　門下北省在日華門名左掖中書北省在月華門名¶
　右掖此之日華月華立殿自在宣政殿東西兩廊出¶
　門未是宫外而亦以掖名之則是殿門之正門外旁¶
　或有門皆為掖門也(雍/録)¶
　前殿　未央宫前殿東西五十丈深十五丈髙三十¶
　五丈營未央宫因龍首以制前殿至孝武以木蘭為¶
　棼橑文杏為梁柱金鋪玉戸華榱璧璫雕楹玉磶重¶
<pb:KR2k0050_WYG_072-45a>¶
　軒縷檻青瑣丹墀左磩右平黄金為壁帶間以和氏¶
　珍玉風至其聲玲瓏然也(三輔/黄圖)王莽改前殿曰王路¶
　堂地皇元年王路堂為風所毁(宋敏/求志)成帝綏和二年¶
　鄭通里男子王褒帶劔入北司馬門殿東門上前殿¶
　入非常室中(漢書五/行志)如淳曰殿上室名(五行/志注)¶
　蘭臺　漢百官表御史中丞在殿中蘭臺掌圖籍秘¶
　書外督部刺史内領侍御史受公卿奏事西京賦曰¶
　蘭臺金馬逓宿迭居按此蘭臺正在殿中石渠天禄¶
<pb:KR2k0050_WYG_072-45b>¶
　皆在殿北(雍/録)¶
　宣明殿廣明殿　皆在未央殿東(三輔/黄圖)¶
　昆徳殿玉堂殿　皆在未央殿西(三輔/黄圖)¶
　鴛鸞殿　未央殿東有鴛鸞殿(闗中/記)¶
　白虎門　王莾大置酒未央宫白虎殿勞賜將帥自¶
　前殿南下西出椒除白虎門(漢書王/莾傳)服䖍曰邪行閣¶
　道下者也師古曰除殿陛之道也椒取芬香之名也¶
　(王莾/傳注)¶
<pb:KR2k0050_WYG_072-46a>¶
　金馬門　金馬門者宦者署門也門旁有銅馬故謂¶
　之曰金馬門(史記滑/稽傳)天子擢𢎞對為第一待詔金馬¶
　門(漢書公/孫𢎞傳)武帝時相馬者東門京作銅馬法獻之立¶
　馬於魯班門外更名魯班門為金馬門(公孫𢎞/傳注)楊雄¶
　待詔金門金馬門也(宋敏/求志)金馬門又謂之黄門(玉/海)¶
　宦者署　宣帝召武待詔宦者署(漢書蘇/武傳)師古曰百¶
　官公卿表少府屬官有宦者令丞以其署親近故令¶
　于此待詔(蘇武/傳注)百官表有中黄門師古曰謂閽人居¶
<pb:KR2k0050_WYG_072-46b>¶
　禁中在黄門之内給事者也(雍/録)¶
　承明廬　嚴助為㑹稽太守數年不聞問賜書曰君¶
　厭承明之廬(漢書嚴/助傳)張晏云承明廬在石渠閣外(嚴/助)¶
　(傳/注)¶
　天禄閣　在未央大殿北天禄異獸也即揚雄校書¶
　處(三輔/舊事)天禄石渠蕭何造以藏秘書處賢才(漢宫/閣疏)天¶
　禄石渠典籍之府(西都/賦)¶
　石渠閣　在未央大殿之北(三輔/故事)石渠閣蕭何造其¶
<pb:KR2k0050_WYG_072-47a>¶
　下礲石為渠以導水若今御溝因為閣名藏入闗所¶
　得秦之圖籍成帝於此藏秘書焉(三輔/黄圖)石渠閣礲石¶
　為渠以導水以水經約其地望則滄池在未央西南¶
　此之為渠必引滄池下流轉北以行成其為渠也水¶
　之又北遂轉行乎明光桂宫之間謂之明渠也又益¶
　趨東則長樂之有酒池都城東之有王渠皆此水也¶
　(雍/録)¶
　宣室殿　在未央宫前殿正室也淮南子曰周武王¶
<pb:KR2k0050_WYG_072-47b>¶
　殺紂於宣室漢取舊名也漢書文帝受釐宣室夜半¶
　前席賈生問鬼神之事即此也(三輔/黄圖)漢書宣帝常幸¶
　宣室齋居而決事如淳曰宣室宣布政敎之室葢其¶
　殿在前殿之側齋則居之(宋敏/求志)甘露四年未央宫宣¶
　室閣災(漢書成帝本紀○按宣室閣其位置未詳然/以理推之必既有殿而閣名即因之以出也)¶
　(當在殿前/故附見之)¶
　承明殿　皇太后車駕幸未央承明殿(漢書霍/光傳)未央¶
　宫有承明殿著述之所也班固西都賦序云内有承¶
<pb:KR2k0050_WYG_072-48a>¶
　明著作之庭即此(三輔/黄圖)孝文帝躬行節儉其時未央¶
　宫無髙門武臺麒麟鳯凰白虎玉堂金華之殿獨有¶
　前殿曲臺漸臺宣室温室承明耳(漢書翼/奉傳)承明殿與¶
　石渠相距不逺孝成時客有薦雄文似相如者召雄¶
　待詔承明之庭師古曰承明殿在未央宫夫雄自言¶
　其待詔之地直曰承明之庭而武帝謂嚴助厭直乃¶
　曰承明之廬其云廬者以更直之地言之也曰庭者¶
　以受詔作文之地言之也(雍/録)¶
<pb:KR2k0050_WYG_072-48b>¶
　温室殿　昌邑王入朝太后還乘輦欲歸温室(漢書/霍光)¶
　(傳/)温室在未央宫殿北武帝建冬處之温煖也(三輔/黄圖)¶
　温室以椒塗壁被之文繡香桂為梁設火齊屏風鴻¶
　羽帳規地以罽賓氍毹(西京/雜記)¶
　清涼殿　清涼殿在未央宫殿北夏居之則清涼也¶
　漢書曰清室則中夏含霜此也(三輔/黄圖)¶
　髙門殿　武帝於未央宫起髙門殿(三輔/舊事)漢書曰汲¶
　黯請見髙門注曰未央宫髙門殿也又哀帝時鮑宣¶
<pb:KR2k0050_WYG_072-49a>¶
　諫曰陛下擢臣巖穴誠冀有益毫毛豈欲臣美食大¶
　官重髙門之地(三輔/黄圖)鮑宣又言髙門去省户數十步¶
　求見出入二年未省(玉/海)¶
　玉堂殿　解嘲歴金門上玉堂(漢書揚/雄傳)晉灼曰黄圖¶
　有大玉堂小玉堂殿(揚雄/傳注)師古曰玉堂殿在未央宫¶
　(李尋/傳注)李尋待詔黄門得預入直而曰乆汙玉堂之直¶
　者言直廬在玉堂外也雄之待詔其解嘲曰登金門¶
　上玉堂雄時待詔承明故得由金馬門以上玉堂也¶
<pb:KR2k0050_WYG_072-49b>¶
　則玉堂金馬必相附近也(雍/録)¶
　長秋門　太子使舍人無且持節夜入未央宫殿長¶
　秋門因長御倚華具白皇后(漢書戾太子傳○按黄/圖云后宫殿皆以長信)¶
　(長秋為名此之長秋門戾太子傳云太子使持節入/長秋門因長御倚華而白皇后是非持節不得入矣)¶
　(或亦門之在後宫者因皇后而/名歟因附識之以俟考訂云)¶
　内謁者署　在未央宫屬少府掌宫中步帳䙝物丁¶
　孚漢官云令秩千石(三輔/黄圖)¶
　椒房殿　未央宫有椒房殿(三輔宫/殿名)皇后殿稱椒房¶
<pb:KR2k0050_WYG_072-50a>¶
　以椒塗室主温煖除惡氣也(漢官/儀)¶
　掖庭　賜單于待詔掖庭王嬙為閼氏(漢書元/帝本紀)媫妤¶
　以下皆居掖庭(漢官/儀)漢掖庭有月景臺雲光殿光華¶
　殿鳴鸞殿開襟閣臨池觀不在簿籍皆繁華窈窕之¶
　所棲宿焉(西京/雜記)¶
　昭陽殿　成帝趙皇后居昭陽殿(三輔/黄圖)皇后既立寵¶
　少衰而弟絶幸為昭儀居昭陽舍其中庭彤朱而殿¶
　上髹漆切皆銅㳫冐黄金塗白玉階壁帶往往為黄¶
<pb:KR2k0050_WYG_072-50b>¶
　金釭函藍田璧明珠翠羽飾之自後宫未嘗有焉(漢/書)¶
　(元后/傳)昭陽特盛隆於孝成屋不成材牆不露形(西都/賦)¶
　昭陽殿在未央宫中織珠為簾風至則鳴如環佩聲¶
　窻戸扇多是琉璃皆通照毛髪不得藏椽桷皆刻作¶
　龍蛇縈繞其間其中鱗甲分明見者莫不驚慄(西京/雜記)¶
　武帝時後宫八區有昭陽飛翔增城合歡蘭林披香¶
　鳯凰鴛鸞等殿後有增修安處常寜茝若椒風發越¶
　蕙草等殿為十四位(三輔/黄圖)¶
<pb:KR2k0050_WYG_072-51a>¶
　增城舍　漢書曰班媫妤居增城舍應劭曰後宫有¶
　八區增城第三也(宋敏/求志)¶
　椒風舍　董賢女弟為昭儀位次皇后更名其舍為¶
　椒風以配椒房云(漢書董/賢傳)¶
　漸臺　未央宫西有滄池池中有漸臺(闗中/記)未央宫¶
　有漸臺文帝之夢鄧通王莾之死於兵皆在其處建¶
　章宫亦有漸臺郊祀志曰建章漸臺髙二十丈名曰¶
　泰液長安志疑王莾在未央為漢兵所逼倉卒出避¶
<pb:KR2k0050_WYG_072-51b>¶
　無由得趨建章因疑兩宫各有漸臺此其疑之是也¶
　水經未央漸臺在滄池中建章漸臺在太液池中正¶
　與漢志所載相合最可據矣黄圖曰舊圖云未央宫¶
　有滄池其水滄色故曰滄池此即水經言漸臺之在¶
　滄池者也至黄圖曰漸臺在未央宫太液池中則未¶
　央似有太液矣而漢志無之則疑黄圖不審也圖又¶
　曰未央宫有滄池池中有漸臺王莾死于此則此地¶
　本是滄池而誤為太液池也案昭帝紀始元元年黄¶
<pb:KR2k0050_WYG_072-52a>¶
　鵠下建章太液池則太液自在建章甚明而正史之¶
　於未央又無太液之文故予得以議其不審也(雍/録)¶
　麒麟殿　未央宫有麒麟殿漢書哀帝燕董賢父子¶
　於麒麟殿(三輔黄圖○以下諸殿閣門室其方向位/置皆未詳所在)¶
　金華殿　未央宫有金華殿(三輔/黄圖)上方向學鄭寛中¶
　張禹朝夕入說尚書于金華殿中(漢書/叙傳)¶
　宴昵殿　班伯少受詩於師丹大將軍王鳯薦伯宜¶
　勸學召見宴昵殿(漢書/敘傳)¶
<pb:KR2k0050_WYG_072-52b>¶
　武臺殿　武帝于未央宫起武臺(三輔/舊事)¶
　猗蘭殿　王美人七月七日旦生武帝於猗蘭殿(漢/武)¶
　(帝故/事)景帝夢一赤彘從雲中直入崇芳閣景帝覺而¶
　坐閣下果有赤龍如霧來蔽户牖宫内嬪御望閣上¶
　有丹霞蓊蔚而起霞滅見赤龍盤迴棟間景帝使王¶
　夫人移居崇芳閣乃改崇芳閣為倚蘭殿(漢武帝/内傳)¶
　白虎殿　未央宫有白虎殿(三輔/黄圖)河平四年單于來¶
　朝引見白虎殿(漢書王/商傳)¶
<pb:KR2k0050_WYG_072-53a>¶
　曲臺殿　后蒼説禮數萬言號曰后氏曲臺記(漢書/孟卿)¶
　(傳/)服䖍曰在曲臺校書著記因以為名師古曰曲臺¶
　殿在未央宫(孟卿/傳注)¶
　飛羽殿　太后冬饗飲飛羽(漢書元/后傳)師古曰飛羽殿¶
　在未央宫中羽或作雨(元后/傳注)¶
　敬法殿　莽在未央宫朱魚等燒作室門斧敬法闥¶
　(漢書王/莽傳)師古曰敬法殿名(王莽/傳注)¶
　鳯凰殿通光殿鈎弋殿壽成殿萬嵗殿水延殿壽安¶
<pb:KR2k0050_WYG_072-53b>¶
　殿平就殿宣徳殿東明殿(俱在未央宫/見三輔黄圖)神明殿(在未/央宫)¶
　(見漢武/故事)延年殿合歡殿四車殿(在未央宫見/三輔決録)宣平殿¶
　長年殿(在未央宫見/漢宫閣記)朱鳥堂(在未央宫見/漢宫殿疏)¶
　麒麟閣　上思股肱之美廼圖畫其人於麒麟閣(漢/書)¶
　(蘇武/傳)張晏曰武帝獲麒麟時作此閣遂以為名(蘇武/傳注)¶
　麒麟閣亦藏書(六典/注)¶
　白虎閣屬車閣堯閣(俱在未央官/見三輔黄圖)¶
　織室　少府有東織西織令丞河平元年省東織更¶
<pb:KR2k0050_WYG_072-54a>¶
　名西織為織室(漢書百/官表)未央宫有東西織室織作文¶
　繡郊廟之服有令史(三輔/黄圖)¶
　凌室　在未央宫藏氷之室詩𡺳風七月篇曰納于¶
　凌隂(三輔/黄圖)¶
　暴室　應劭曰暴室者宫人獄也今曰薄室師古曰¶
　暴室者掖庭主織作染練之署謂之暴室者取暴曬¶
　為名耳或謂薄室者薄亦暴也今俗語云暴曬葢暴¶
　室織務既多因為置獄主治其罪人故徃徃謂之暴¶
<pb:KR2k0050_WYG_072-54b>¶
　室獄耳然本非獄名應説失之矣(漢書宣帝本紀注/○按三輔黄圖暴)¶
　(室在未/央宫)¶
　郎中府　朱虚侯章請卒入未央宫掖門見産廷中¶
　逐擊産殺之郎中府吏舍厠中(漢書髙/后本紀)如淳曰百官¶
　表令郎中掌宫殿門戸故其府在宫中後轉為光禄¶
　勲(髙后本/紀注)¶
　四寳祠　宣帝以方士言為隨侯劒寳玉寳璧周康¶
　寳鼎立四祠于未央宫中(漢書郊/祀志)¶
<pb:KR2k0050_WYG_072-55a>¶
　弄田　在未央宫弄田者燕遊之田天子所戯弄耳¶
　漢書昭帝紀曰始元元年上耕于鈎盾弄田應劭注¶
　云帝時年九嵗未能親耕帝籍鈎盾官宦者近署故¶
　往試耕為戯弄成帝建始三年小女陳持弓年九嵗¶
　䦨入尚方掖門至未央殿鈎盾禁中(三輔/黄圖)¶
　青瑣門　未央宫有青瑣門(三輔/黄圖)黄門郎屬黄門令¶
　日暮入對青瑣門拜名曰夕郎(漢舊/儀)師古曰青瑣門¶
　刻為連瑣文而以青塗之也(漢書元/后傳注)¶
<pb:KR2k0050_WYG_072-55b>¶
　作室門　成帝為太子初作桂宫上急召太子出龍¶
　樓門不敢絶馳道西至直城門得絶乃度還入作室¶
　門(漢書成/帝本紀)¶
　鈎弋臺(在未央宫見/三輔黄圖)東山臺西山臺釣臺(在未央宫/見三輔故)¶
　(事/)¶
　路軨廏　在未央宫掌宫中輿馬亦曰未央廏漢書¶
　曰武帝時期門郎上官桀遷為未央廏令(三輔/黄圖)¶
　獸圏九彘圏一　在未央宫文帝問上林尉及馮妃¶
<pb:KR2k0050_WYG_072-56a>¶
　當熊皆此處獸圈上有樓觀(三輔/黄圖)¶
北宫　惠帝張皇后廢處北宫(漢書外/戚傳)師古曰在未央¶
　宫之北(外戚/傳注)北宫在長安城中近桂宫俱在未央宫¶
　北周迴十里髙帝時制度草創孝成增修之(三輔/黄圖)¶
　東交門　武帝從董偃㳺戲北宫馳逐平樂觀有詔¶
　置酒北宫引董君從司馬門入更名東交門(漢書東/方朔傳)¶
　前殿　北宫有前殿廣五十步珠簾玉戸如桂宫(三/輔)¶
　(黄/圖)¶
<pb:KR2k0050_WYG_072-56b>¶
　紫房複道　成帝母太皇太后自居長樂宫而帝祖¶
　母定陶傅太后在國邸詔問宜當何居光不欲令后¶
　與帝旦夕相近即議以為定陶太后宜改築宫大司¶
　空何武曰可居北宫上從武言北宫有紫房複道通¶
　未央宫傅太后從複道朝夕至哀帝所(漢書孔/光傳)¶
　壽宫　北宫有神仙宫壽宫張羽旗設供具以禮神¶
　君神君來則肅然風生帷帳皆動(三輔/黄圖)¶
　太子宫　孝成皇帝元帝太子也母曰王皇后元帝¶
<pb:KR2k0050_WYG_072-57a>¶
　在太子宫生甲觀畫堂(漢書成帝本紀○按太子宫/未詳所在三輔黄圖序入北)¶
　(宫今/從之)¶
桂宫　在長安故城中(元和/志)漢武帝造周囬十餘里(三/輔)¶
　(黄/圖)武帝為七寳牀雜寳案厠寳屏風列寳帳設於桂¶
　宫時人謂為四寳宫(西京/雜記)未央宫北即桂宫也舊乘¶
　&KR0232;道用相逕通故渠出二宫之間謂之明渠(水經/注)輦¶
　路經營修塗飛閣自未央而連桂宫(西都/賦)鈎陳之外¶
　閣道穹窿屬長樂與明光徑北通乎桂宫(西京/賦)¶
<pb:KR2k0050_WYG_072-57b>¶
　龍樓門　成帝為太子居桂宫上嘗急召太子出龍¶
　樓門(漢書成/帝本紀)張晏曰門樓有銅龍若白鶴飛亷之為¶
　名也(成帝本/紀注)¶
　鴻寧殿　建平三年正月帝太太后所居桂宫正殿¶
　火(漢書哀/帝本紀)建平三年正月桂宫鴻寧殿災帝祖母傅¶
　太后之所居也(五行/志)¶
　明光殿　桂宫中有明光殿土山&KR0232;道從宫中西上¶
　城西至建章宫神明臺蓬萊山(闗輔/記)未央宫漸臺西¶
<pb:KR2k0050_WYG_072-58a>¶
　有桂宫中有明光殿皆金玉珠璣為簾箔綴明月珠¶
　金砌玉階晝夜光明(三秦/記)¶
　走狗臺　桂宫有走狗臺(三輔/黄圖)¶
　商臺避風臺(見三輔/黄圖)¶
明光宫　武帝太初四年秋起在長樂宫後南與長樂¶
　宫相連屬(三輔/黄圖)成都侯商病欲避暑從上借明光宫¶
　(漢書元/后傳)師古曰明光在城内近桂宫(元后/傳注)王莽簒位¶
　命孺子為定安公孝平皇后為定安太后改明光宫¶
<pb:KR2k0050_WYG_072-58b>¶
　為定安舘定安太后居之(長安/志)¶
建章宫　在長安故城西(雍勝/畧)太初元年二月起建章¶
　宫(漢書武/帝本紀)師古曰在未央宫西今長安故城西俗所¶
　稱貞女樓即此宫之闕也(武帝本/紀注)建章宫度為千門¶
　萬戸(郊祀/志)建章周囬二十餘里(闗中/記)柏梁既災越巫¶
　陳方建章是經用厭火祥營宇之制事兼未央(西京/賦)¶
　三輔舊事闗中記皆言建章在城西上林之地東方¶
　朔傳曰陛下以城中為小圖起建章長安記曰王莾¶
<pb:KR2k0050_WYG_072-59a>¶
　壊城西苑中建章十餘所取其材為九廟師古曰自¶
　建章以下皆在上林苑中闗中記上林苑中有宫十¶
　二建章其一然建章如此其侈而正史少會正書臨¶
　幸則皆從飛閣越城以出也(雍/録)¶
　飛閣　武帝於未央營造日廣以城中為小乃於宫¶
　西跨城池作飛閣通建章宫構輦道以上下(三輔/黄圖)案¶
　建章宫在長安城外與未央諸宫隔城相望故跨城¶
　而為閣道尤與常異三輔故事曰神明臺在建章宫¶
<pb:KR2k0050_WYG_072-59b>¶
　故垂棟飛閣從宫中西上跨城而出乃達建章也(雍/録)¶
　閶闔門(一名/璧門)宫之正門曰閶闔髙二十五丈亦曰璧¶
　門漢書曰建章宫南有玉堂璧門三層臺髙三十丈¶
　玉堂内殿十二門階陛皆玉為之鑄銅鳯髙五尺飾¶
　黄金棲屋上下向風若翔椽首薄以璧玉因名璧門¶
　(三輔/黄圖)¶
　鳯闕　建章前殿度髙未央其東則鳯闕髙二十餘¶
　丈(史記封/禪書)索隱曰三輔黄圖云武帝營建章起鳯闕¶
<pb:KR2k0050_WYG_072-60a>¶
　髙二十五丈闗中記一名别風闕以言别四方之風¶
　西京賦曰閶闔之内别風嶕嶢是也(封禪/書注)俗謂鳯凰¶
　闕為貞女樓(闗輔/古語)設璧門之鳯闕上觚稜而棲金爵¶
　(西京/賦)璧門左鳯闕(三輔/黄圖)閶闔門内東出有析鳯闕一¶
　名别風(玉/海)¶
　神明臺　璧門右神明臺漢書曰建章宫有神明臺¶
　廟記曰神明臺武帝造祭金人處上有承露盤有銅¶
　仙人舒掌捧銅盤玉杯以承雲表之露以求仙道長¶
<pb:KR2k0050_WYG_072-60b>¶
　安記仙人掌大七圍以銅為之(三輔/黄圖)神明臺髙五十¶
　丈常置九天道士百人(漢宫/閣疏)神明臺上有九室俗謂¶
　之九子臺而實非也(水經/注)¶
　圓闕　建章宫門北起圓闕髙二十五丈上有銅鳯¶
　凰赤眉賊壊之西京賦圓闕聳以造天若雙碣之相¶
　望是也(三輔/黄圖)俗人謂鳯闕為貞女樓古歌辭云長安¶
　城西雙員闕上有一雙銅雀宿一鳴五榖生冄鳴五¶
　榖熟按銅雀即銅鳯也(長安志○按史記建章鳯闕/髙二十餘丈即西京賦所云)¶
<pb:KR2k0050_WYG_072-61a>¶
　(設璧門之鳯闕也又闗中記建章宫圓闕有金鳯在/上故號鳯闕似又以圓闕為鳯闕矣然唐賈至詩云)¶
　(雲□帝城雙鳯闕則是鳯闕有二至唐而遺址尚存/也意史記所謂鳯闕者俗既呼為貞女樓時或因圓)¶
　(闕有銅雀而亦呼之為鳯闕也名雖同出其實非一/也)¶
　嶕嶢闕　廟記曰建章宫有嶕嶢闕薛綜注次門女¶
　闕也在圓闕門内二百步(長安/志)¶
　井幹樓　武帝作建章宫乃立神明臺井幹樓度五¶
　十丈輦道相屬(史記封/禪書)神明井幹俱髙五十丈井幹¶
　樓積木而髙為樓若井幹之形也井幹者井上木欄¶
<pb:KR2k0050_WYG_072-61b>¶
　也其形或四角或八角(漢宫/闕疏)井幹叠而百層(西京/賦)别¶
　風闕髙五十丈對峙井幹樓髙五十丈輦道相屬焉¶
　(三輔/黄圖)¶
　前殿　建章前殿度髙未央(漢書郊/祀志)¶
　唐中庭(漢書作/商中)建章宫西則唐中數十里(史記封/禪書)索¶
　隱曰詩云中唐有甓鄭𤣥曰唐堂庭也爾雅以廟中¶
　路謂之唐西京賦曰前開唐中彌望廣潒是也(封禪/書注)¶
　建章宫西則商中數十里(漢書郊/祀志)如淳曰商中商庭¶
<pb:KR2k0050_WYG_072-62a>¶
　也師古曰商金也於序在秋故謂西方之庭為商庭¶
　(郊祀/志注)¶
　虎圏　建章宫西虎圏(漢書郊/祀志)師古曰於莵亦西方¶
　之獸故於此置其圏也(郊祀/志注)¶
　太液池　建章宫治大池漸臺髙二十餘丈命曰太¶
　液池中有蓬萊方丈瀛洲壺梁象海中神山龜魚之¶
　屬(史記封/禪書)正義曰臣瓉云太液言象隂陽津液以作¶
　池也索隐曰三輔故事云池北岸有石魚長二丈廣¶
<pb:KR2k0050_WYG_072-62b>¶
　五尺西岸有龜二枚各長六尺(封禪/書注)師古曰漸浸也¶
　臺在池中為水所浸故曰漸臺三輔黄圖或作瀐字¶
　瀐亦浸耳(漢書郊/祀志注)¶
　唐中池　周迴十二里在建章宫太液池南(三輔/黄圖)¶
　避風臺　太液池有避風臺即飛燕結裾之處(闗中/記)¶
　涼風臺　建章宫北作涼風臺積木為樓髙五十餘¶
　丈(闗中/記)¶
　曝衣閣　太液池西有武帝曝衣閣常至七月七日¶
<pb:KR2k0050_WYG_072-63a>¶
　宫女出后衣登樓曝(宋卜子陽/園苑疏)¶
　孤樹池　太液池西有一池名孤樹池池中有一洲¶
　洲上煔樹一株六十餘圍望之重重如車葢故取為¶
　名(西京/雜記)¶
　淋池　昭帝元始元年穿淋池廣千步東引太液之¶
　水池中植分枝荷一莖四葉狀如駢葢花葉離萎芬¶
　馥之氣徹十餘里宫人貴之每遊宴出入必皆含嚼¶
　或剪以為衣或折以蔽日以為戲弄帝時命水嬉以¶
<pb:KR2k0050_WYG_072-63b>¶
　文梓為船木蘭為柁刻飛鸞翔鷁飾於船首隨風輕¶
　漾畢景忘歸乃至通夜(拾遺/記)¶
　鼓簧宫　漢宫閣疏云鼓簧宫周匝一百三十步在¶
　建章宫西北(三輔/黄圖)¶
　竒華宫　在建章宫旁四海夷狄器服珍寳火浣布¶
　切玉刀巨象大雀師子宫馬充塞其中(三輔/黄圖)¶
　駘蕩宫　春時景物駘蕩滿宫中也(三輔黄圖○以/下位置皆未詳)¶
　馺娑宫　馺娑馬行疾貌馬行迅速一日之間遍宫¶
<pb:KR2k0050_WYG_072-64a>¶
　中言宫之大也(三輔/黄圖)¶
　天梁宫　梁至於天言宫之髙也(三輔/黄圖)¶
　枍詣宫　枍詣木名宫中美木茂盛也(三輔/黄圖)¶
　影娥池　武帝鑿以玩月其傍起望鵠臺以眺月影¶
　入池中使宫人乘舟弄月影名影娥池亦曰眺蟾臺¶
　(三輔/黄圖)¶
　函徳殿　神爵元年三月詔曰金芝九莖産於函徳¶
　殿銅池中(漢書宣/帝本紀)建章宫有函徳等二十六殿(三輔/黄圖)¶
<pb:KR2k0050_WYG_072-64b>¶
　北闕　髙二十丈建章宫北闕門也(廟/記)¶
鈎弋宫　在直門之南(漢武/故事)鈎弋夫人姓趙氏河間人¶
　少好酒病卧六年右手鈎巻飲食少望氣者云東北¶
　有貴人推而得之見召姿色佳麗武帝披其手得玉¶
　鈎而手展乃命所居曰鈎弋宫(列仙/傳)¶
　堯母門　趙偼伃居鈎弋宫太始元年生昭帝號鈎¶
　弋子十四月乃生命所生門曰堯母門(漢書趙/偼伃傳)¶
宜春宫　建元三年武帝微行東遊宜春(漢書東/方朔傳)師古¶
<pb:KR2k0050_WYG_072-65a>¶
　曰宜春宫在長安東南說者乃以為在鄠非也在鄠¶
　者自是宜春觀耳在長安城西豈得言東遊也郭璞¶
　曰在渭南杜縣東(東方朔/傳注)師古曰宜春宫名在杜縣¶
　東即今曲江池是其地也(上林/賦注)¶
扶荔宫　在上林苑中漢武帝元鼎六年破南越起扶¶
　荔宫以植所得竒草異木皆百餘本土木南北異宜¶
　嵗時多枯瘁荔枝自交阯移置百株于庭無一生者¶
　連年猶移置不息後數嵗偶一株稍茂終無華實帝¶
<pb:KR2k0050_WYG_072-65b>¶
　亦珍惜之(三輔/黄圖)¶
明堂　武帝初即位嚮儒術以文學為本議立明堂於¶
　城南以朝諸侯(漢書武/帝本紀)明堂在長安城西南七里(三/輔)¶
　(黄/圖)明堂在長安城外杜門之西(闗中/記)¶
儲元宫　在漢長安城中(賈/志)馮昭儀與子信都王居儲¶
　元宫師古曰在上林苑中(長安/志)¶
宣曲宫　在昆明池西孝宣帝曉音律嘗於此度曲因¶
　以為名(三輔/黄圖)¶
<pb:KR2k0050_WYG_072-66a>¶
太乙宫　在西安城南五十里太乙山谷中漢元封初¶
　南山谷間雲氣融結隂翳成象武帝于此建宫内有¶
　种放記陳希夷撰碑(賈/志)¶
櫟陽宫　髙祖受命五日一朝太公於櫟陽宫(唐書盧/懐謹傳)¶
豫章宫　漢武帝寳鼎二年立豫章宫於昆明池中作¶
　豫章亭(述異/記)¶
昭臺宫　在上林苑中孝宣霍皇后立五年廢處昭臺¶
　宫(三輔/黄圖)¶
<pb:KR2k0050_WYG_072-66b>¶
長門宫　在故長安城東(賈/志)長門宫離宫孝武陳皇后¶
　得幸頗妬居長門宫(三輔/黄圖)顧城廟無宿宫竇太主獻¶
　長門園如淳曰園在長門長門在長安城東南園可¶
　以為舘宿處所故獻之上大喜更名竇太主園為長¶
　門宫今按漢書長安城無名長門者(長安/志)¶
犬臺宫　在上林苑中長安西二十八里漢書江充召¶
　見犬臺宫(三輔/黄圖)晉灼曰上林有犬臺宫外有走狗觀¶
　師古曰今書本犬臺有作大臺字誤也漢無大臺宫¶
<pb:KR2k0050_WYG_072-67a>¶
　(漢書江/充傳注)¶
黄山宫　在興平縣西三十里武帝微行西至黄山宫¶
　即此也(三輔/黄圖)右扶風槐里縣有黄山宫(漢書地/理志)在澇¶
　水入渭之下渭在宫南(玉/海)¶
池陽宫　在涇陽縣西北八里(元和/志)上自甘泉宿池陽¶
　宫(漢書宣/帝本紀)池陽宫在池陽南上原之陂有長年陂去¶
　長安五十里(三輔/黄圖)¶
長楊宫　在盩厔縣東南三十二里(雍勝/畧)本秦舊宫至¶
<pb:KR2k0050_WYG_072-67b>¶
　漢修飾之以備行幸宫中有垂楊數畝因為宫名(三/輔)¶
　(黄/圖)漏水東北流經長楊宫東(水經/注)¶
　長楊樹　在長楊宫秋冬校獵其下命武士搏射禽¶
　獸天子登此以觀焉(三輔/黄圖)¶
　射熊館　在長楊宫武帝好自擊熊司馬相如從至¶
　上林作賦諫揚雄亦作長楊賦(三輔/黄圖)¶
五柞宫　在盩厔縣東南三十八里漢武帝起(雍勝/畧)武¶
　帝後元二年幸盩厔作五柞宫(漢書武/帝本紀)漢之離宫也¶
<pb:KR2k0050_WYG_072-68a>¶
　宫中有五柞樹因以為名(三輔/黄圖)五柞宫有五柞樹皆¶
　連三抱上枝覆䕃數十畝(西京/雜記)¶
　青梧觀　五柞宫西有青梧觀觀前有三梧桐樹樹¶
　下有石麒麟二枚刋其脇為丈字是秦始皇驪山墓¶
　上物也頭髙一丈三尺東邉者前左脚折折處有赤¶
　血父老謂其有神皆含血屬筋焉(西京/雜記)¶
葡萄宫　在盩厔縣境(雍勝/畧)葡萄宫在上林苑西(十道/志)¶
　元壽二年單于來朝以太嵗厭勝所在舍之上林苑¶
<pb:KR2k0050_WYG_072-68b>¶
　葡萄宫(漢書匃/奴傳)¶
醴泉宫　在醴泉縣東南三十里漢宣帝聞泉味如酒¶
　因以建宫唐貞觀重修縣因以名(賈/志)¶
步壽宫　在耀州東北一里(賈/志)神爵二年正月鳯凰集¶
　祋祤於所集得玉寳起步壽宫(漢書郊/祀志)秦亦有步壽¶
　宫今按其地與漢異則秦漢各有步壽宫耳(三輔/黄圖)¶
甘泉宫　在淳化縣甘泉山上(雍勝/畧)齊上李少翁言上¶
　即欲與神通宫室被服非象神物不至廼作甘泉宫¶
<pb:KR2k0050_WYG_072-69a>¶
　中為臺畫天地泰一諸鬼神而置祭具以致天神(漢/書)¶
　(郊祀/志)甘泉宫一曰雲陽宫周十九里二百二十步有¶
　宫十三臺十一武帝常以五月避暑於此八月乃還¶
　有銅人二枚在門外(闗輔/記)雲陽先生之墟也中有神¶
　書鐵劵玉石之記(遁甲開/山圖)甘泉宫在雲陽縣磨石嶺¶
　上長安志曰磨石嶺山有甘泉十道志曰甘泉出石¶
　鼓西原漢甘泉宫在山上即秦林光宫旁也此取石¶
　鼓甘泉以名者也秦之林光至漢猶存漢武元封二¶
<pb:KR2k0050_WYG_072-69b>¶
　年始即磨盤嶺秦宫之側為宫是為漢甘泉矣孟康¶
　注郊祀志曰甘泉一名林光師古曰漢於秦林光旁¶
　起甘泉宫非一名也師古説是也元封二年以前史¶
　之所記文景皆嘗臨幸甘泉不曰甘泉有宫可幸當¶
　是秦之林光逺在磨盤嶺上不燼於火而可用也武¶
　帝雖别剏甘泉一宫而秦之林光如故則謂甘泉宫¶
　在林光宫旁者是也(雍/録)雲陽宫記曰甘泉宫北有槐¶
　樹今謂之玉槐根幹盤峙三二百年木也耆舊相傳¶
<pb:KR2k0050_WYG_072-70a>¶
　咸以為此樹即楊雄甘泉賦所謂玉樹青葱者也(長/安)¶
　(志/)甘泉宫在甘泉山上今其地尚餘甓瓦甓作流水¶
　紋瓦頭有篆字(淳化/縣志)¶
　熛闕　前熛闕(甘泉/賦)晉灼曰熛闕赤色之闕南方之¶
　帝曰赤熛(甘泉/賦志)¶
　應門　晉灼曰應門正在熛闕之内也(甘泉/賦注)¶
　前殿　武帝於甘泉宫更置前殿始廣諸宫室有芝¶
　生甘泉殿邉房(漢宫/儀注)芝有九莖金色緑葉珠實夜有¶
<pb:KR2k0050_WYG_072-70b>¶
　光乃作芝房之歌(史漢/舊儀)前殿崔巍兮和氏瓏玲(甘泉/賦)¶
　晉灼曰以黄金為璧帶含藍田璧瓏玲明見貌也(甘/泉)¶
　(賦/注)¶
　紫殿　漢武帝起紫殿雕文刻鏤黼黻以玉飾之成¶
　帝永始四年行幸甘泉郊泰畤神光降於紫殿(三輔/黄圖)¶
　武帝設雲帳雲幄雲幙於甘泉紫殿世謂三雲殿(西/京)¶
　(雜/記)¶
　泰畤殿　元康四年三月詔曰廼者神爵五采以萬¶
<pb:KR2k0050_WYG_072-71a>¶
　數集甘泉泰畤殿中及上林苑(漢書宣/帝本紀)¶
　通天臺　元封二年夏四月作甘泉通天臺(漢書武/帝本紀)¶
　師古曰言此臺髙上通於天也漢舊儀曰髙三十丈¶
　(武帝本/紀注)通天臺去地百餘丈望雲雨悉在其下去長¶
　安三百里望見長安城黄帝以來祭天圓丘處武帝¶
　祭太一上通天臺舞八嵗童女三百人置祠祀招仙¶
　人祭太一令人升通天臺以候天神天神既下祭所¶
　若大流星乃舉烽火而就竹宫望拜上有承露仙人¶
<pb:KR2k0050_WYG_072-71b>¶
　掌擎玉盃承雲表之露(漢武/故事)乃望通天之繹繹直嶤¶
　嶢以造天(甘泉/賦)通天臺元鳯間自毁椽桷化為龍鳯¶
　從風雨飛去亦曰候神臺又曰望仙臺(三輔/黄圖)¶
　望風臺　太初二年起甘泉望風臺臺上得白珠如¶
　花一枝帝以錦葢覆之如照月矣因名照月珠(洞㝠/記)¶
　益壽舘延壽舘　公孫卿言仙人好樓居於是上令¶
　長安則作飛亷桂舘甘泉則作益壽延壽舘使卿持¶
　節設具而候神人(漢書郊/祀志)¶
<pb:KR2k0050_WYG_072-72a>¶
　明光宫　武帝求仙起明光宫發燕趙美女二千人¶
　充之率取二十以下十五以上年滿三十者出嫁之¶
　掖庭令總其籍時有死出者隨補之(三輔黄圖○按/雍録漢有明光)¶
　(宫三一在北宫與長樂相連一在甘泉宫中一為尚/書奏事之地黄圖于此係之甘泉宫今從之)¶
　居室　衞青嘗從入甘泉居室(史記衛/將軍傳)正義曰按居¶
　室署名武帝改曰保宫灌夫繫居室是也(衞將軍/傳注)¶
　竹宫　甘泉祠宫也以竹為宫天子居中漢舊儀云¶
　竹宫去壇三里(三輔/黄圖)¶
<pb:KR2k0050_WYG_072-72b>¶
　招仙閣　元鼎元年起招仙閣於甘泉宫西編翠羽¶
　麟毫為簾青瑠璃為扇懸黎火齊為床其上懸浮金¶
　輕玉之磬閣上燒荃靡香屑燒粒許其氣三月不絶¶
　進&KR1884;嵻細棗咋之有膏膏可燃燈(㓊㝠/記)¶
　昆明池靈波殿　甘泉宫南昆明池中有靈波殿七¶
　間皆以桂為柱風來自香帝既躭於靈怪常得丹豹¶
　之髓白鳯之膏磨青錫為屑以蘇油和之照於神壇¶
　夜暴雨光不滅有雙蛾如&KR0597;赴火侍者舉麟鬚拂之¶
<pb:KR2k0050_WYG_072-73a>¶
　(述異/記)¶
　髙光宫　甘泉宫有髙光宫(長安/志)覽樛流於髙光兮¶
　(甘泉/賦)服䖍曰髙光宫名也樛流曲折也(甘泉/賦注)¶
　通靈臺　鈎弋夫人既殯香聞十餘里帝哀悼疑其¶
　非常人也乃起通靈於甘泉常有一青鳥集臺上往¶
　來(漢武/内傳)¶
　木園　甘泉宫有木園武帝時園也今俗呼為仙草¶
　園(漢魏/宫志)¶
<pb:KR2k0050_WYG_072-73b>¶
　壽宫　武帝病瘉起幸甘泉置壽宫(漢書郊/祀志)¶
　洪厓宫旁皇觀儲胥觀弩阹宫(俱在甘泉宫/見長安志)迎風舘¶
　(見漢/書)石闕觀封巒觀鳷鵲觀露寒觀(在甘泉宫外/見甘泉賦)¶
　諸侯邸　故基在甘泉山(雍勝/畧)黄帝治明庭甘泉也¶
　方士多言古帝王都甘泉者其後天子又朝諸侯甘¶
　泉甘泉有諸侯邸(史記封/禪書)¶
棠梨宫　在甘泉苑垣外雲陽南三十里(三輔/黄圖)¶
師得宫　師古曰師得宫在雲陽界(漢書/注)¶
<pb:KR2k0050_WYG_072-74a>¶
集靈宫集仙宫存仙殿存神殿望僊臺望仙觀　俱在¶
　華隂縣界皆武帝宫觀名也(三輔/黄圖)華隂集靈宫武帝¶
　所造欲懐集仙者王喬赤松子故名殿為存仙端門¶
　南向署曰望仙門(後漢桓君山/集靈宫賦序)敷水又北逕集靈宫¶
　西張昶華嶽碑稱漢武慕其靈築宫在其後(水經/注)¶
　　(漢宫闕/附考)鼎湖宫　黄圖鼎湖宫在湖城縣界晉灼¶
　　曰在藍田(玉海○按湖城今閿鄉縣是而馮賈/馬三志俱序之於藍田殆遵晉説也)○¶
　　神光宫　揚子雲羽獵賦入西園切神光注張晏¶
<pb:KR2k0050_WYG_072-74b>¶
　　曰神光宫名(玉/海)○招靈閣　漢武帝元鼎元年起¶
　　招靈閣有一神女留一玉釵與帝帝以賜趙媫妤¶
　　至昭帝元鳯中宫人見此釵光瑩甚異共謀欲碎¶
　　之明視釵匣唯見白燕直升天去後宫人常作玉¶
　　釵因名玉燕釵(述異/記)¶
後漢¶
獻帝宫　在長安故城中本京兆府舍也(長安/志)獻帝聞¶
　闗東兵起董卓遷帝都長安見未央等宫遭赤睂之¶
<pb:KR2k0050_WYG_072-75a>¶
　亂宫室廢弛故居京兆府舍(帝王/世紀)¶
晉¶
太極殿　晉愍帝之宫在長安南門後姚興重建(周地/圖記)¶
西宫　劉曜命起酆明觀立西宫(晉書前/趙載記)¶
太極前殿　苻健入長安稱天王大單于繕宗廟社稷¶
　置百官僣即皇帝位於太極前殿(晉書前/秦載記)¶
東宫　苻健疾苻菁勒兵入東宫將殺苻生時生侍健¶
　疾菁逥攻東掖門健聞變升端門陳兵執菁殺之(晉/書)¶
<pb:KR2k0050_WYG_072-75b>¶
　(前秦/載記)¶
平朔門　苻健置來賓舘於平朔門(晉書前/秦載記)¶
雲龍門　清河王符法率壯士入雲龍門廢苻生而立¶
　苻堅(長安/志)¶
明光殿　明光殿者秦苻堅之殿也(長安/志)有人入堅明¶
　光殿大呼謂堅曰甲申乙酉魚羊食人悲哉無復遺¶
　堅命執之俄而不見(晉書前/秦載記)¶
露堂　苻堅將為赦與王猛苻融宻議於露堂有大蒼¶
<pb:KR2k0050_WYG_072-76a>¶
　蠅集筆端驅而復來(晉書前/秦載記)¶
明堂　苻堅起明堂祀其伯健于明堂以配上帝(晉書/前秦)¶
　(載/記)¶
東闕　苻堅僣位五年鳯凰集于東闕(晉書前/秦載記)¶
西堂　車師前部鄯善王林宻䭾朝於秦堅賜以朝服¶
　引見於西堂(長安/志)¶
徽音堂　在惡犬城之外苻氏造也(長安/志)¶
永安宫　姚萇宫也(長安志○按姚氏繼苻/秦都長安稱為後秦云)¶
<pb:KR2k0050_WYG_072-76b>¶
東堂　姜龕淳于岐郭髙等皆耆儒碩徳興每於聼政¶
　之暇引龕等於東堂講論道藝錯綜名理(晉書後/秦載記)¶
諮議堂　姚興常臨諮議堂聽決疑獄于時號無寃滯¶
　(晉書後/秦載記)¶
西宫　姚興立姚見子監國入居西宫(長安/志)¶
黃龍門　興之宫門也(長安/志)¶
秦王殿　在耀州北七十里今遺瓦殿基尚在(賈/志)上有¶
　御池泉即古鳯遊鄉也晉泰安元年苻堅將姚萇背¶
<pb:KR2k0050_WYG_072-77a>¶
　堅起兵北地自立為王國號秦秦王殿葢始于此南¶
　三十里入淳化境又有萇按軍厰云(耀州/志)¶
魏¶
孝武帝宫　永熙三年髙歡入洛宇文泰迎帝入長安¶
　以雍州公廨為宫(北史魏孝/武帝本紀)¶
清暉室　魏文帝大統四年祀天於清暉室(長安/志)¶
陽武門　文帝大統五年十月於陽武門外縣鼔置紙¶
　筆以求得失(北史魏文/帝本紀)¶
<pb:KR2k0050_WYG_072-77b>¶
憑雲觀　大統七年十二月帝御憑雲觀引見諸王叙¶
　家人之禮(北史魏文/帝本紀)¶
萬壽殿　大統八年十二月行幸華州起萬壽殿於沙¶
　苑北(北史魏文/帝本紀)¶
乾安殿(按長安志西魏有乾安殿周書閔帝紀會百官/於乾安殿班賞各有差周承西魏都邑不改意)¶
　(此殿創自西魏/而後周襲之歟)¶
後周¶
延壽殿　明帝元年九月朝羣臣於延壽殿(周書明/帝本紀)¶
<pb:KR2k0050_WYG_072-78a>¶
正武殿　周明帝武帝並聽訟于正武殿(長安/志)¶
麟趾殿　蕭大圜恒以讀詩禮書易為事開麟趾殿招¶
　集學士大圜預焉(周書蕭/大圜傳)¶
露門　武帝建徳三年正月壬戌朝羣臣露門(周書武/帝本紀)¶
　保定中置露門學(玉/海)¶
大徳殿　武帝天和三年八月帝御大徳殿集百僚及¶
　沙門道士等親講禮記(周書武/帝本紀)¶
咸陽宫　宣帝太象二年四月祈雨至咸陽宫(周書宣/帝本紀)¶
<pb:KR2k0050_WYG_072-78b>¶
醴泉宫　武帝天和二年五月行幸醴泉宫(周書武/帝本紀)¶
天成宫　西魏太師宇文泰故居泰以同州扼闗河之¶
　要既專政猶時居州後孝閔帝受魏禪改同州宫明¶
　帝有幸同州故宫詩至宣帝大象二年改天成宫(賈/志)¶
長春宫　在同州朝邑縣本周武帝作保定五年宇文¶
　䕶築隋開皇中修之(玉/海)髙祖起義兵九月次長春宫¶
　(唐書髙/祖本紀)天晴宫栁暗長春(杜甫/詩)¶
雲陽宫　北史後周有雲陽宫(玉/海)¶
<pb:KR2k0050_WYG_072-79a>¶
紫極宫重陽閣大武殿津門露寢右寢崇信殿肅章門¶
㑹義殿舍仁殿雲和殿思齊殿青城門太極殿天臺正¶
陽宫青門露寢天興宫應門天徳殿通道觀軍器監崇¶
義宫連珠殿雲和樓(以上皆後周所有/俱見長安志内)¶
隋¶
大興京城　開皇二年六月詔左僕射髙熲等創造新¶
　都於龍首山十二月名新都曰大興城三年三月入¶
　新都(隋書文/帝本紀)開皇三年置雍州城東西十八里一百¶
<pb:KR2k0050_WYG_072-79b>¶
　一十五步南北十五里一百七十五步東面通化春¶
　明延興三門南面啓夏明徳安化三門西面延平金¶
　光開逺三門北面光化一門里一百六市二(地理/志)隋¶
　文帝開皇二年自故都徙其地在漢故城之東南屬¶
　杜縣周之京兆郡萬年縣界(長安/志)宇文愷之營隋都¶
　也曰朱雀街南北盡郭有六條髙坡象乾卦六爻故¶
　於九二置宫殿以當帝王之居九三立百司以應君¶
　子之數九五貴位不欲常人居之故置𤣥都觀及興¶
<pb:KR2k0050_WYG_072-80a>¶
　善寺以鎮其地劉禹錫賦看花詩即此也(雍/録)大興立¶
　名之由傳者不一或曰隋文帝嘗封大興故以名或¶
　曰宫之太極殿本大興材故因用其名也或曰隋文¶
　帝夢洪水浸没都城故改營大興洪水者髙祖名淵¶
　故也數語未知孰是然韋述謂本大興材名者其説¶
　近之葢嘗有僧坐大木下曰此後當為宫殿大木即¶
　在大興殿基上也亦如漢髙帝因長安鄉而立為都¶
　名也(同/上)¶
<pb:KR2k0050_WYG_072-80b>¶
皇城　亦曰子城東西五里一百一十五步南北三里¶
　一百四十步城中南北七街東西五街其間並列臺¶
　省寺衞自西漢以後至于宋齊梁陳並有人家在宫¶
　闕之間隋文帝以為不便於是皇城之内惟列市府¶
　不使雜人居止公私有辨風俗齊肅實隋文新意也¶
　(長安/志)¶
大興宫　隋文帝建以城名(馬/志)隋都城中正宫以及正¶
　殿皆名大興(雍/録)¶
<pb:KR2k0050_WYG_072-81a>¶
　大興殿　宫城之正殿也(馬/志)開皇四年宴突厥髙麗¶
　吐谷渾使者於大興殿(隋書文/帝本紀)¶
　中華殿　在大興殿之後(馬/志)¶
　昭陽門　在大興殿之南開皇二年作初名唐陽門¶
　仁壽二年改今名(馬/志)¶
　建春門　大興宫之南門也後改通訓門(馬/志)¶
　大興門　大興城之北門也後改乾福門(馬/志)¶
　臨光殿　開皇元年二月上自相府常服入宫備禮¶
<pb:KR2k0050_WYG_072-81b>¶
　即皇帝位於臨光殿(隋書文/帝本紀)¶
觀徳殿　開皇二年十月上疾愈享百寮于觀徳殿賜¶
　錢帛任其自取盡力而出(隋書文/帝本紀)¶
射殿　開皇六年九月上素服御射殿召百寮射(隋書/文帝)¶
　(本/紀)¶
文思殿　開皇十一年春正月皇太子妃元氏薨上舉¶
　哀於文思殿(隋書文/帝本紀)¶
嘉則殿　開皇十三年二月宴考使於嘉則殿(隋書文/帝本紀)¶
<pb:KR2k0050_WYG_072-82a>¶
武徳殿　開皇十九年大射武徳殿宴賜百官(隋書文/帝本紀)¶
允武殿　大業四年正月百僚大射於允武殿(隋書煬/帝本紀)¶
崇徳殿　大業五年二月上御崇徳殿之西院愀然不¶
　悦顧謂左右曰此先帝之所居實用增感情所未安¶
　宜于此院之西别營一殿(隋書煬/帝本紀)¶
大業殿　大業十二年春正月夜有二大烏似鵰飛入¶
　大業殿止于御幄至明而去(隋書煬/帝本紀)¶
宣仁門　開皇元年三月宣仁門槐樹連理衆枝内附¶
<pb:KR2k0050_WYG_072-82b>¶
　(隋書文/帝本紀)¶
建國門　大業六年正月有盗數十人入自建國門(隋/書)¶
　(煬帝/本紀)¶
端門街　大業六年正月角抵大戲於端門街天下竒¶
　技異藝畢集終月而罷帝數微服往觀之(隋書煬帝/本記○以)¶
　(上殿七門二街一皆在/大興城中其位置未詳)¶
東宫朝堂　在皇城内(馬/志)¶
長樂宫　京兆郡大興有長樂宫(隋書地/理志)望春宫在西¶
<pb:KR2k0050_WYG_072-83a>¶
　安府城東十里隋文帝建煬帝改名曰長樂宫(馬/志)¶
仙都宫福陽宫　俱在長安縣(馬/志)京兆長安有仙都福¶
　陽等宫(隋書地/理志)¶
僊林宫　在興平縣西十八里隋文帝置(馬/志)¶
太平宫　隋建在鄠縣東南三十里草堂寺東唐髙祖¶
　避暑處(賈/志)¶
遊仙宫　在盩厔縣南三十五里舊圖經曰隋文帝避¶
　暑於此(馬/志)¶
<pb:KR2k0050_WYG_072-83b>¶
宜壽宫　隋離宫在宜壽城中(賈/志)¶
崇業宫　在渭南縣東十五里煬帝大業二年建(馬/志)¶
醴泉宫　開皇七年二月車駕幸醴泉宫(隋書文/帝本紀)¶
仁壽宫　在鳯翔麟遊縣西五里(馬/志)文帝詔楊素營仁¶
　壽宫於岐山之北素奏宇文愷封徳彛為土木監於¶
　是夷山堙谷以立宫殿崇臺累榭宛轉相屬(通/鑑)¶
　仁壽殿　在仁壽宫(馬/志)¶
　大寳殿　仁壽四年七月上疾甚卧仁壽宫崩于大¶
<pb:KR2k0050_WYG_072-84a>¶
　寳殿(隋書文/帝本紀)¶
岐陽宫　在鳯翔府城内開皇六年建(馬/志)¶
鳯泉宫安仁宫　俱隋之離宫也在鳯翔府&KR1307;縣(馬/志)¶
金城宫　華隂東三十里有隋金城宫(唐書地/理志)¶
普徳宫　華州鄭縣有隋普徳宫(唐書地/理志)¶
華隂宫　在華隂縣西十八里(馬/志)華隂西有故隋華隂¶
　宫(唐書地/理志)¶
榆林宫　在勝州城内煬帝大業三年置因榆林郡為¶
<pb:KR2k0050_WYG_072-84b>¶
　名煬帝北廵陳兵塞表以威北狄因幸此宫突厥啟¶
　人可汗獻馬及兵器新帳因賦詩云(元和志○按唐/勝州治即今榆)¶
　(林/也)¶
　　(隋宫闕/附考)景華宫　大業十二年五月上於景華宫¶
　　徴求螢火得數斛夜出遊山放之光遍巖谷(隋書/煬帝)¶
　　(本紀○馬志載/之未詳所在)¶
唐¶
京城　上都初曰京城天寳元年曰西京至徳二載曰¶
<pb:KR2k0050_WYG_072-85a>¶
　中京上元二年復曰西京肅宗元年曰上都京城前¶
　直子午谷後枕龍首山左臨㶚岸右抵灃水(唐書地/理志)¶
　貞元四年築夾城(徳宗/本紀)唐京城東西一十八里一百¶
　一十五步南北一十五里一百七十五步周六十七¶
　里郭中南北十四街東西十一街其間列置諸坊有¶
　京兆府萬年長安二縣所治寺觀邸第編戸錯居焉¶
　當皇城南朱雀門有南北大街曰朱雀門街東西廣¶
　百步萬年長安二縣以此街為界萬年領街東五十¶
<pb:KR2k0050_WYG_072-85b>¶
　四坊(興道開化光福靖善蘭陵開明保寜安義務本/崇義長興永樂靖安安善大業昌樂安徳翊善)¶
　(光宅永昌來庭永興崇仁平康宣陽親仁永寜永崇/昭國進昌通善通濟長樂大寜勝業安邑宣平昇平)¶
　(修行修政曲池青龍興寜永嘉興/慶道政常樂靖恭新昌昇道修徳)及東市長安領街¶
　西五十四坊(立政敦化豐樂安業崇業永達道徳光/行延祚太平通義興化崇徳懐真宣義)¶
　(豐安昌明安樂修徳輔興頌政布政延壽光徳延康/崇賢延福永安敦義大通大安安定休祥金城醴泉)¶
　(懐逺長壽嘉㑹永平通軌歸義昭行修真普寜義/寜居徳羣賢懐徳崇化豐邑待賢永和長安和平)及¶
　西市(長安志○按長安志載萬年所領之五十四坊/今缺其三而有别見之昌化延平修仁正平四)¶
　(坊疑此四坊或有三坊當在萬年所/領五十四坊之内而失其地望也)咸陽有六岡如¶
<pb:KR2k0050_WYG_072-86a>¶
　乾之六爻唐時宫殿皆在九二岡上而作太清宫於¶
　九五岡上百官府在九四岡上(天禄/識餘)¶
　明徳門　南面三門中曰明徳(六/典)北當皇城朱雀門¶
　南出抵終南山八十里(長安/志)¶
　啓夏門　南面三門東曰啓夏(六/典)門外西南二里有¶
　圓丘先農藉田三壇按長安圖東南角有進芳門(長/安)¶
　(志/)¶
　安化門　南面三門西曰安化(六/典)¶
<pb:KR2k0050_WYG_072-86b>¶
　通化門　東面三門北曰通化門至徳三載改為達¶
　禮門尋復舊(長安/志)李義琰致仕公卿以下悉祖餞通¶
　化門外時人比漢疏廣(唐書李/義琰傳)通義東有長樂陂下¶
　臨滻水(雍/録)¶
　春明門　東面三門中曰春明(六/典)開元十七年五月¶
　侍臣以下燕於春明門(實/録)¶
　延興門　東面三門南曰延興(六/典)同昌公主塟懿宗¶
　與郭淑妃御延興門哭送(長安/志)¶
<pb:KR2k0050_WYG_072-87a>¶
　開逺門　西面三門北曰開逺門(長安/志)初太宗平薛¶
　仁杲得隴上地虜李軌得涼州破吐渾髙昌開四鎮¶
　𤣥宗繼收黄河磧石宛秀等軍中國無斥候警幾四¶
　十年輪臺伊吾屯田錢菽彌望開逺門揭候題曰西¶
　極道九千九百里示戌人無萬里行也(唐書吐/蕃傳)¶
　金光門　西面三門中曰金光(六/典)韓朝宗天寳初為¶
　京兆尹分渭水入金光門(唐書韓/朝宗傳)西出趨昆明池也¶
　(長安/志)¶
<pb:KR2k0050_WYG_072-87b>¶
　延平門　北面一門曰光化門(六/典)¶
皇城　在京城之中其中左宗廟(在安上門/内之東)右社禝(在/含)¶
　(光門/之東)百僚廨宇列乎其間凡省六寺九台一監四衞¶
　十有八東宫官屬凡府一坊一寺三率府十(六/典)¶
　朱雀門　皇城南面三門中曰朱雀門北當宫城之¶
　承天門南當外郭之明徳門(長安/志)隋制士庶不得雜¶
　居朱雀門之内故宗廟官寺兵衞悉在焉(玉/海)¶
　安上門　朱雀門東曰安上門至徳三載改為光天¶
<pb:KR2k0050_WYG_072-88a>¶
　門尋復舊(長安/志)¶
　含光門　朱雀門西曰含光門(長安/志)¶
　景風門　東面二門南曰景風門(六/典)¶
　延喜門　東面二門北曰延喜門直東當外郭之通¶
　化門(長安/志)宣宗二年八月河隴老㓜千餘人詣闕下¶
　上御延喜門樓見之歡呼舞躍解胡服襲冠帶觀者¶
　皆呼萬嵗(通/鑑)¶
　順義門　西面二門南曰順義門(長安/志)¶
<pb:KR2k0050_WYG_072-88b>¶
　安福門　西面二門北曰安福門西當外郭之開逺¶
　門(長安/志)睿宗先天二年正月十五日十六十七夜于¶
　京安福門外作燈輪髙二十餘丈衣以錦綺飾以金¶
　銀然五萬盞燈望之如華樹宫女千數衣羅衣曵錦¶
　繡耀珠翠施香粉一華冠皆至萬錢裝束一妓女皆¶
　至三百貫妙簡長安萬年少年婦千餘人衣服花釵¶
　媚子亦稱是于燈輪下踏歌三日夜歡樂之極未始¶
　有之(朝野僉載○按唐京城皇城及諸門皆仍隋舊/無所變更今所叙述于隋從畧而于唐從詳者)¶
<pb:KR2k0050_WYG_072-89a>¶
　(以唐之古跡最多/于考据為便也)¶
西内太極宫　宫城在皇城之北長千四百四十步廣¶
　九百六十步周四千八百六十步其崇三丈有半(唐/書)¶
　(地理/志)宫城東西四里南北二里二百七十步周十三¶
　里一百八十步南即皇城北抵苑東即東宫西有掖¶
　庭宫(長安/志)龍朔後皇帝常居大明宫乃謂之西内神¶
　龍元年改曰太極宫(玉/海)太極宫者隋大興宫也諸帝¶
　多居大明宫或遇大禮大事復在太極如髙宗𤣥宗¶
<pb:KR2k0050_WYG_072-89b>¶
　每五日一御太極有初即位不于大明而于太極者¶
　知太極尊於大明也(雍/録)按西内有三城外一重曰京¶
　城外郭城也中一重曰皇城惟列府市不使雜人居¶
　止又内一重是曰宫城則今之省城正直宫城之地¶
　所謂六爻九二之地也(雍勝/畧)¶
　承天門　正殿南承天門隋開皇三年作初名曰廣¶
　陽門仁壽元年改曰昭陽門唐武徳元年改曰順天¶
　門神龍元年改為承天門外有朝堂東有肺石西有¶
<pb:KR2k0050_WYG_072-90a>¶
　登聞鼔(長安/志)元正冬至大陳設宴㑹赦過宥罪除舊¶
　布新受萬國之朝貢四夷之賓客御承天門以聽政¶
　(六/典)鑾駕出宫守宫設從駕之官五品以上次于承天¶
　門外東西朝堂(杜氏/通典)¶
　長樂門重福門(一作/重門)永春門　承天門之東曰長樂¶
　門北入恭禮門又北乾化門則宫内也(六典/注)次東曰¶
　重福門即東宫之正門門東西有左右永福門次東¶
　曰永春門(長安/志)¶
<pb:KR2k0050_WYG_072-90b>¶
　廣運門永安門　承天門之西曰廣運門永安門(六/典)¶
　(注/)廣運門内有左藏庫次北有舊右藏庫後有中書¶
　省西北有武庫北入安仁門又北肅章門門内入宫¶
　中(長安志○按廣運門長安志序入長樂門之東六/典注云在承天門之西今即所入之門考之則安)¶
　(仁肅章皆在西則入自廣運者不應由承天門内之/東道曲折西向而趣安仁肅章以入宫中六典注是)¶
　(也從/之)¶
　鳯凰門　西内東面一門曰鳯凰門隋曰建春門後¶
　改通訓門明皇時鳯凰飛集通訓門詔改曰鳯凰門¶
<pb:KR2k0050_WYG_072-91a>¶
　(長安/志)¶
　通明門嘉猷門　西面二門南曰通明門北曰嘉猷¶
　門(長安/志)¶
　定武門安禮門元徳門　北面三門正北曰定武門¶
　次東曰安禮門東宫北門曰元徳門(長安/志)¶
　嘉徳門　太極門外承天門之内曰嘉徳門(長安/志)鑾¶
　駕還宫至承天門外侍臣下馬駕入嘉徳門太樂令¶
　令撞㽔賓之鐘鼓柷奏采茨之樂(杜氏/通典)¶
<pb:KR2k0050_WYG_072-91b>¶
　歸仁門　嘉徳東廊有歸仁門(長安/志)元正冬至受朝¶
　賀太師率其屬受諸州及諸蕃貢物出歸仁納義門¶
　執物者隨之(唐書/禮志)¶
　納義門　嘉徳西廊有納義門(長安/志)¶
　太極門　當承天門内北曰太極門隋曰大興門後¶
　改曰乾福門貞觀八年改為太極門東隅有鼓樓西¶
　隅有鐘樓貞觀四年置(長安/志)鑾駕至太極門戛敔樂¶
　止入太極門鼔柷奏太和之樂(杜氏/通典)¶
<pb:KR2k0050_WYG_072-92a>¶
　太極殿　武徳元年五月甲子即皇帝位于太極殿¶
　(唐書髙/祖本紀)太極門内曰太極殿朔望則坐而視朝焉(六/典)¶
　葢古之中朝也隋曰太興殿武徳元年改太極殿有¶
　東西上二閤門(六典/注)東上閣在太極之東西上閣在¶
　太極之西(馬/志)¶
　左延明門　太極殿東廊有左延明門(長安/志)¶
　右延明門　太極殿西廊有右延明門(長安/志)刑部郎¶
　中以時令置於案覆以帊令史二人俱公服對舉案¶
<pb:KR2k0050_WYG_072-92b>¶
　立於右延明門内道北郎中立於案後(杜氏/通典)¶
　門下省　在左延明門東南(長安/志)¶
　中書省　在右延明門東南(長安/志)時謂尚書省為南¶
　省門下中書省為北省亦謂門下省為左省中書省¶
　為右省或通謂之兩省(玉/海)¶
　𢎞文館　在門下省東(兩京/記)武徳四年置修文館於¶
　門下省九年改曰𢎞文館神龍元年改曰昭文館以¶
　避孝敬皇帝之名(唐書/官志)¶
<pb:KR2k0050_WYG_072-93a>¶
　史館　在門下省北貞觀三年置秘書内省以脩五¶
　代史又置史館以編國史尋廢秘書内省(長安/志)¶
　朱明門　太極殿北曰朱明門(六/典)¶
　乾化門　朱明門左曰乾化門(六/典)¶
　肅章門　朱明門右曰肅章門(六/典)¶
　暉政門　肅章門西曰暉政門(長安/志)¶
　武徳門　乾化門東曰武徳門(長安/志)¶
　武徳殿延恩殿　武徳門内有武徳殿延恩殿(六/典)武¶
<pb:KR2k0050_WYG_072-93b>¶
　徳殿在西内乾化門東北(兩京/記)¶
　兩儀門　朱明門北曰兩儀門(六/典)¶
　兩儀殿　兩儀門内曰兩儀殿常日聽朝而視事焉¶
　(六/典)葢古之内朝也(六典/注)兩儀殿在太極殿後隋曰中¶
　華殿至貞觀五年改(長安/志)太宗破突厥於兩儀殿宴¶
　突利可罕賦七言詩栢梁體(兩京/記)中宗宴兩儀殿令¶
　胡人唱合笙平一上書曰兩儀殿者陛下受朝聽訟¶
　之所不宜以倡優媟狎(唐書武/平一傳)¶
<pb:KR2k0050_WYG_072-94a>¶
　萬春殿　兩儀殿之東曰萬春殿(六/典)¶
　新殿　兩儀殿西有新殿(長安/志)¶
　千秋殿　兩儀殿之西曰千秋殿(六/典)¶
　獻春門　兩儀之左曰獻春門(六/典)¶
　宜秋門　兩儀之右曰冝秋門(六/典)¶
　百福門　冝秋門之右曰百福門(六/典)¶
　百福殿　百福門内曰百福殿宣宗改雍和殿内有¶
　親親樓諸王宴㑹之所也(長安/志)百福殿在太極宫中¶
<pb:KR2k0050_WYG_072-94b>¶
　公主院西(兩京/記)大中元年敕修百福殿八十間(㑹/要)¶
　承慶門　百福之西曰承慶門(六/典)¶
　承慶殿　承慶門内曰承慶殿(六/典)中宗景龍二年七¶
　月御承慶殿慮囚徒(舊唐書中/宗本紀)¶
　立政門　獻春之左曰立政門(六/典)¶
　立政殿　立政門内曰立政殿(六/典)¶
　大吉門　立政之東曰大吉門(六/典)¶
　大吉殿　大吉門内曰大吉殿(六/典)¶
<pb:KR2k0050_WYG_072-95a>¶
　甘露門　兩儀之北曰甘露門(六/典)門外有東西永巷¶
　東出横門又東有日華門西出横門又西有月華門¶
　院北有東西千步廊西有掖庭(長安/志)¶
　甘露殿　甘露門内曰甘露殿(長安/志)中宗令諸學士¶
　入甘露殿其北壁列書架(景龍文/舘記)太和二年修兩儀¶
　殿及甘露殿一百七十二間(㑹/要)¶
　神龍門　甘露左有神龍門(長安/志)¶
　神龍殿　神龍門内曰神龍殿在武徳殿後(長安/志)¶
<pb:KR2k0050_WYG_072-95b>¶
　安仁門　甘露右曰安仁門(長安/志)¶
　安仁殿　安仁門内曰安仁殿在甘露殿西(長安/志)¶
　佛光寺　乾化門内佛光寺在神龍殿西(長安/志)¶
　歸真觀　在安仁殿後觀後有絲綵院(長安/志)¶
　淑景殿　絲綵院西淑景殿殿西有第三落次西第¶
　四落又次西第五落(長安/志)¶
　延嘉殿　在甘露殿近北殿南有金水河往北流入¶
　苑(長安/志)¶
<pb:KR2k0050_WYG_072-96a>¶
　咸池殿　在延嘉西(馬/志)¶
　承香殿　延嘉北有承香殿殿東即𤣥武門北入苑¶
　(長安/志)¶
　昭慶殿　在承香殿西(馬/志)¶
　凝香閣　在昭慶殿西(馬/志)¶
　鶴羽殿　在凝香閣西(馬/志)¶
　景福臺　在延嘉殿西北(馬/志)¶
　望雲亭　景福臺西有望雲亭(長安/志)¶
<pb:KR2k0050_WYG_072-96b>¶
　紫雲閣　在延嘉殿東(馬/志)閣西有南北千步廊舍南¶
　至尚食院西北盡宫城閣南有山水池(長安/志)¶
　尚食内院　在紫雲閣南(馬/志)¶
　凝隂殿　在紫雲閣西(馬/志)天寳七載旱𤣥宗於凝隂¶
　殿令葉靖天師祀鏡龍遂得甘雨(異聞/集)¶
　凌烟閣　凝隂殿南有凌烟閣(長安/志)凌烟閣畫功臣¶
　皆北向(南部/新書)¶
　功臣閣　在凌烟閣之西東有司寳庫(長安/志)¶
<pb:KR2k0050_WYG_072-97a>¶
　毬塲亭子(一作鞠/塲亭子)凝隂之北有毬塲亭子(長安/志)¶
　𢎞文殿觀雲殿　俱在凝隂殿之北(馬/志)¶
　四海池　一在毬塲亭之東一在咸池殿之東一在¶
　望雲亭之西一在望雲亭之北(雍大/記)¶
　掖庭　永安門西有掖庭(長安/志)¶
　内侍省　掖庭南隅有内侍省(長安/志)¶
　興仁門宣猷門崇道門惠訓門昭徳門安禮門正禮¶
　門宣光門通福門光昭門嘉猷門華光門暉儀門壽¶
<pb:KR2k0050_WYG_072-97b>¶
　安門綏福門翔鳯殿薰風殿就日殿咸池殿臨照殿¶
　望仙殿鶴仙殿乘龍殿翔鳯閣(以上並/見六典)¶
　東宫　在太極宫中自承天門而東其苐三門曰重¶
　明門即東宫正門也(長安/志)馬周上疏曰伏見大安宫¶
　居在城之西東宫皇太子居之而在内(㑹要○按東/宫在太極宫)¶
　(中故不/别列)¶
　重明門(見太極宫在宣明門南/外有東宫朝堂在焉)¶
　宣明門　嘉徳正南有宣明門(長安/志)¶
<pb:KR2k0050_WYG_072-98a>¶
　嘉徳門　明徳殿南有嘉徳門(長安/志)¶
　左永福門　嘉徳門外東廊有左永福門(長安/志)¶
　右永福門　嘉徳門外西廊有右永福門(長安/志)¶
　明徳殿　東宫正殿曰明徳殿(長安/志)武徳九年八月¶
　太宗即位於東宫明徳殿(㑹/要)即顯徳殿中宗諱顯為¶
　太子時改曰明徳(玉/海)¶
　左嘉善門　明徳殿東廊左嘉善門(長安/志)¶
　右嘉善門　明徳殿西廊右嘉善門(長安/志)皇太子正¶
<pb:KR2k0050_WYG_072-98b>¶
　至受賀四部伎立於左右嘉善門外(杜氏/通典)¶
　東奉化門　嘉徳門東有東奉化門(長安/志)¶
　宜春宫　奉化門北有宜春宫(長安志○按馬志云/在嘉徳殿東北有宜)¶
　(春/門)¶
　典膳㕑　在宜春門外道東(馬/志)¶
　命婦院宜春北院　在宜春門外道西(馬/志)¶
　左春坊　龍朔二年改門下坊為左春坊(杜氏/通典)東宫¶
　宜春宫門外有左春坊(玉/海)¶
<pb:KR2k0050_WYG_072-99a>¶
　崇文館　左春坊南有崇文館(玉/海)¶
　西奉化門　嘉徳西有西奉化門(長安/志)¶
　宜秋宫　奉化門北有宜秋宫(長安志○馬志云/宫北有宜秋門)¶
　右春坊　龍朔二年改典書坊為右春坊(杜氏/通典)東宫¶
　宜秋宫門外有右春坊(玉/海)¶
　崇敎殿　右春坊内有崇敎殿(玉/海)¶
　麗正殿　在東宫崇敎殿之北光大殿之南(集賢/注記)開¶
　元改為集仙殿十三年改為集賢殿(長安/志)¶
<pb:KR2k0050_WYG_072-99b>¶
　光大殿承恩殿崇文殿崇仁殿八風殿射殿亭子山¶
　池佛堂院左右長林門(以上見/長安志)¶
掖庭宫　宫城東西四里南即皇城北抵苑掖庭西門¶
　貞觀二年勅左丞戴胄於掖庭西門簡宫人出之按¶
　掖庭宫葢髙祖所起宫人敎藝之所也(長安/志)¶
大安宫　在宫城外西偏太宗嘗獵昆明池獻獲於大¶
　安宫葢自昆明東歸之路也(雍/録)長安縣有大安宫本¶
　𢎞義宫(唐書地/理志)武徳七年五月營𢎞義宫初秦王居¶
<pb:KR2k0050_WYG_072-100a>¶
　宫中承乾殿髙祖以秦王有克定天下之功建𢎞義¶
　宫以居之至九年七月髙祖以𢎞義宫有山林勝境¶
　雅好之貞觀三年四月乃徙居之改為大安宫(㑹/要)¶
　垂拱前殿　在大安宫貞觀九年五月太上皇崩于¶
　埀拱前殿(賈/志)¶
　戢武殿　太宗與公卿謁太上皇于戢武殿置酒為¶
　歡乙夜方散(實録○按長安/志殿在大安宫)¶
　翠華殿　在大安宫東北遺址尚存俗云祭酒臺(賈/志)¶
<pb:KR2k0050_WYG_072-100b>¶
　(○按長安志大/安宫有文殿)¶
東内大明宫　在省城東北今含元殿故基髙四十餘¶
　尺去城三里殿基前有翔鳯閣栖鳯閣二基猶存(雍/勝)¶
　(畧/)上都大明宫在禁苑東南南接京城之北面西接¶
　宫城之東北隅長千八百步廣千八十步(唐書地/理志)初¶
　髙宗命司農少卿梁孝仁制造此宫北據髙原南望¶
　爽磑每天晴日朗望終南山如指掌京城坊市街陌¶
　俯視如在檻内(長安/志)大明宫本太極宫之後苑東北¶
<pb:KR2k0050_WYG_072-101a>¶
　面射殿也地在龍首山上太宗初於其地營永安宫¶
　以備太上皇清暑九年正月雖嘗改名大明宫然太¶
　上皇仍居大安不曾徙入也龍朔二年髙宗染風痺¶
　惡太極宫卑下故就修大明宫改名蓬萊取殿後蓬¶
　萊池為名也長安五年又改為大明宫長安志叙載¶
　其地比太極宫承天門則退北三坊地而中析之以¶
　為六坊中六坊地以為丹鳯中門正街可達承天南¶
　即朱雀正街矣其百司庶府居民第宅悉仍大興都¶
<pb:KR2k0050_WYG_072-101b>¶
　城之舊無所更易故東内大明雖曰創營而朝市悉¶
　仍隋舊無所增移也(雍/録)¶
　丹鳯門　南面五門正南曰丹鳯門(六/典)至徳三年改¶
　為明鳯門尋復舊名(長安/志)其南則丹鳯啟途隂陽睢¶
　盱容鼎七扄方駕五車(李華含/元殿賦)丹鳯門正面南山氣¶
　勢若相髙下遺址屹然可辨(聞見/後録)¶
　望仙門延政門　丹鳯門東曰望仙門次曰延政門¶
　(六/典)望仙門貞元中修有樓十間延政門抵長樂之坊¶
<pb:KR2k0050_WYG_072-102a>¶
　北(長安/志)¶
　建福門興安門　丹鳯門西曰建福門次曰興安門¶
　(六/典)故事建福望仙等門昏而閑五更而啓至徳中勅¶
　晚開元和二年令有司各據班品置待漏院於建福¶
　門外(㑹/要)望仙建福二門内各有下馬橋跨東西龍首¶
　渠(長安/志)¶
　太和門　東面一門曰太和門(長安/志)¶
　日營門　西面一門曰日營門(長安/志)¶
<pb:KR2k0050_WYG_072-102b>¶
　𤣥武門銀漢門凌霄門　北門曰𤣥武門徳宗造門¶
　樓外設兩廊持兵宿衞謂之北衙𤣥武門左曰銀漢¶
　門右曰凌霄門(長安/志)貞觀十二年置左右屯營於𤣥¶
　武門領以諸衞將軍(唐書/兵志)神龍元年改𤣥武門為神¶
　武制勝樓禎元五年正月班宏修𤣥武樓(會/要)¶
　含元殿　丹鳯門内正殿曰含元殿(六/典)龍朔三年移¶
　仗就蓬萊宫新作含元殿長安元年改為大明殿神¶
　龍元年復為含元(㑹/要)含元路寢大朝會之所御也(唐/書)¶
<pb:KR2k0050_WYG_072-103a>¶
　(五行/志)含元殿南去丹鳯門四百餘步中無間隔左右¶
　寛平東西廣五百步(長安/志)殿前龍尾道自平地凡詰¶
　曲七轉由丹鳯北望宛如龍尾下垂於地兩垠欄悉¶
　以青石為之(賈黄中/談録)龍尾道出於闕前每朝㑹禁軍¶
　御仗宿于殿庭金甲葆戈雜以綺繡羅列文武纓珮¶
　序立仰觀玉座若在霄漢(劇談/録)王仁裕曰含元殿前¶
　玉堦三級第一級可髙二丈許每間引出一石螭頭¶
　東西鱗次第二第三級各髙五尺(三級以自上/而下為次)蓮花¶
<pb:KR2k0050_WYG_072-103b>¶
　石頂亦存級兩面龍尾道各六七十步方達第一級¶
　皆花塼(雍/録)¶
　翔鸞閣　上元元年御翔鸞閣觀酺(會/要)含元殿東南¶
　有翔鸞閣(長安/志)¶
　棲鳯閣　含元殿西南有棲鳯閣(長安/志)夾殿兩閣左¶
　曰翔鸞右曰棲鳯(六/典)與殿飛廊相接閣下即朝堂肺¶
　石登聞鼔如承天之制(六/典)¶
　鐘樓鼓樓左右金吾仗　殿東南西南有鐘樓鼓樓¶
<pb:KR2k0050_WYG_072-104a>¶
　又有金吾左右仗院(長安/志)¶
　通乾門　夾殿東有通乾門(六典/注)百官序班于通乾¶
　觀象門(唐書儀/衞志)¶
　觀象門　夾殿西有觀象門(六典/注)¶
　宣政門　含元殿北曰宣政門(六/典)百官入宣政門文¶
　班自東門入武班自西門入(唐書儀/衞志)¶
　齊徳門　宣政門外東廊有齊徳門(長安/志)¶
　興禮門　宣政門外西廊有興禮門(長安/志)¶
<pb:KR2k0050_WYG_072-104b>¶
　宣政殿　宣政門内曰宣政殿(六/典)含元殿後有宣政¶
　殿即正衙殿也朔望大冊拜則御之(兩京/記)髙宗永隆¶
　二年以太子立欲會羣臣命婦合宴宣政殿袁利正¶
　上疏曰前殿正寢象闕路門非命婦宴會倡優進御¶
　之所帝從之(㑹/要)宣政殿殿東有東上閣門殿西有西¶
　上閣門(長安/志)¶
　日華門　宣政殿前東廊曰日華門(長安/志)¶
　門下省　日華門東有門下省(長安/志)門下省在日華¶
<pb:KR2k0050_WYG_072-105a>¶
　門名左掖亦名東省(雍/録)¶
　𢎞文館　在門下省東(馬/志)¶
　待制院　閣本圖待制有院在宣政殿之東少陽院¶
　之西葢放漢世待詔立此官稱也武后名曌故凡詔¶
　皆改為制而待詔亦為待制也(雍/録)¶
　少陽院　長慶元年於門下省東少陽院築牆及樓¶
　觀(雍録○按上二院六典及長安志俱不著其位置/今據雍録所載合以吕閣本圖考之則待制當在)¶
　(𢎞文舘之東北史舘西北而少陽之正西也少陽當/在待制之東而史舘之北㣲西也附之以俟考訂)¶
<pb:KR2k0050_WYG_072-105b>¶
　史館　𢎞文館次東史館館東南北街南出含耀門¶
　門南曰昭訓門北曰崇明門(長安/志)¶
　月華門　宣政殿前西廊曰月華門(長安/志)¶
　中書省　在月華門名右掖亦名西掖(雍/録)月華門西¶
　有中書省省西南北街南出昭慶門南當光範門昭¶
　慶門北曰光順門(長安/志)¶
　政事堂　在東省屬門下至中宗時裴炎以中書令¶
　執政徙政事堂於中書省杜甫為左拾遺作紫宸殿¶
<pb:KR2k0050_WYG_072-106a>¶
　退朝詩云宫中每出歸東省㑹送䕫龍集鳯池鳯池¶
　者中書也杜為左拾遺在肅宗時則政事堂已在中¶
　書矣故出東省而集西省者就政事堂見宰相也(雍/録)¶
　御史北臺　御史府故事於中書之南常有理所太¶
　和四年於政事堂直阡之南選地以作之號中書南¶
　院院門北闢嚮朝廷也觀者命為御史北臺(舒元輿/御史臺)¶
　(中書/院記)¶
　殿中内省　中書省北曰殿中内省(長安/志)¶
<pb:KR2k0050_WYG_072-106b>¶
　命婦院　在殿中内省西(馬/志)¶
　親王待制院　在殿中内省北(馬/志)¶
　思政殿　延英殿相對有思政殿(長安/志)長慶四年髙¶
　重崔郾髙釴于思政殿中謝郾奏曰臣職侍講未嘗¶
　召問經義上賜錦綵銀器(㑹要○按思政與延英相/對則延英在宣政西上閣)¶
　(之西似思政亦宜在宣政/東上閣之東也今附識之)¶
　延英門　宣政之右西上閣次西曰延英門(六/典)陽城¶
　以諫議大夫率拾遺王仲舒等數人守延英門上疏¶
<pb:KR2k0050_WYG_072-107a>¶
　論裴延齡張萬福聞諫官伏閣諫趨至延英門大言¶
　曰朝廷有直臣天下必太平矣(玉/海)¶
　延英殿　延英門内之左曰延英殿(六/典)按六典㑹要¶
　延英在西上閣之西而李庚賦乃曰左閣當宸誤矣¶
　㑹要穆宗元和十五年詔于西上閣門西廊西畔開¶
　便門以通宰臣自閣中赴延英路則不在紫宸東矣¶
　(玉/海)肅宗時梁上生玉芝一莖三花僖宗改為靈芝殿¶
　自蜀還復舊名(長安/志)延英靈芝殿也謂之小延英苖¶
<pb:KR2k0050_WYG_072-107b>¶
　韓公居相位以足疾步驟微蹇上每於此待之(尚書/故實)¶
　含象殿　延英門内之右曰含象殿(六/典)¶
　紫宸門　宣政殿北曰紫宸門(六/典)敬宗長慶四年見¶
　羣臣於紫宸門外(舊唐書敬/宗本紀)¶
　紫宸殿　紫宸門内曰紫宸殿即内朝正殿也(六/典)宣¶
　政前殿也謂之衙衙有仗紫宸便殿也謂之入閣其¶
　不御前殿而御紫宸也乃自正衙喚仗由閣門而入¶
　百官候朝于衙者因隨以入見故謂之入閣自乾符¶
<pb:KR2k0050_WYG_072-108a>¶
　已後因亂禮闕天子不能日見羣臣而見朔望故正¶
　衙常日廢仗而朔望入朝有仗其後習見遂以入閣¶
　為重至出御前殿猶謂之入閣(雍/録)¶
　明義殿　在紫宸殿西(長安/志)¶
　蓬萊殿　紫宸殿北曰蓬萊殿(六/典)段秀實對蓬萊殿¶
　代宗問所以安邉者畫地以對(唐書段/秀實傳)¶
　綾綺殿　在蓬萊東(玉/海)¶
　浴堂門　李吉甫圖上河北險要所在帝張于浴堂¶
<pb:KR2k0050_WYG_072-108b>¶
　門(玉海○按雍録浴堂在紫宸/殿之東則門堂附殿以出也)¶
　浴堂殿　館本圖在綾綺殿南(玉/海)館本唐圖則有浴¶
　殿而殿之位置乃在綾綺殿南也綾綺者長安志曰¶
　在蓬萊殿東也而元微之承旨㕔記又有可證者其¶
　説曰乘輿奉郊廟則承旨得乘厩馬自浴殿由内朝¶
　以從夫内朝者紫宸殿也則浴堂之可趨内朝也内¶
　朝之必趨丹鳯門也其理固已可必矣又謂殿在蓬¶
　萊殿東即與紫宸殿相屬又可必矣(雍/録)¶
<pb:KR2k0050_WYG_072-109a>¶
　珠鏡殿　在綾綺殿北(馬/志)¶
　大角觀　在珠鏡殿東北(長安/志)¶
　清暉閣　在蓬萊殿之西(馬/志)¶
　還周殿　蓬萊殿西曰還周殿(兩京/記)¶
　承歡殿　在還周南(長安/志)¶
　金鑾殿　還周西北曰金鑾殿(兩京/記)金鑾坡者龍首¶
　山之支隴隱起平地而陂陀靡迤者也其上有殿名¶
　為金鑾殿在蓬萊山西微南(雍/録)¶
<pb:KR2k0050_WYG_072-109b>¶
　金鑾御院　在金鑾殿西南(馬/志)¶
　東學士院　韋執誼故事曰置學士院後又置東學¶
　士院於金鑾殿之西李肇志亦曰徳宗移院於金鑾¶
　坡西石林葉氏曰俗稱翰林學士為坡葢徳宗時嘗¶
　移學士院於金鑾坡故亦稱坡此其説是也而謂為¶
　移院者則亦失實葢徳宗造院於金鑾坡上是即此¶
　坡而别建一院耳以其在開元學士院之東故命為¶
　東翰林院而失開元創立之院在右銀臺門内者元¶
<pb:KR2k0050_WYG_072-110a>¶
　不曽廢也即諸家謂移院者皆誤也(雍録○按㑹要/有東翰林院在)¶
　(金鑾殿之西/即此是也)¶
　長安殿　在金鑾殿西南蓬萊西(兩京/記)¶
　仙居殿　長安殿北曰仙居殿(兩京/記)¶
　麟徳殿　仙居西北有麟徳殿此殿三面故以三殿¶
　名南有閣東西皆有樓殿北相連各有障日閣内宴¶
　多在於此(兩京/記)三院即三殿也結璘樓即三殿之西¶
　廊也欝儀樓即三殿之東廊也欝儀又東即寢殿矣¶
<pb:KR2k0050_WYG_072-110b>¶
　欝儀結璘皆是重廊翰林院學士院皆在三殿西廊¶
　之外(雍/録)¶
　東亭㑹慶亭　在麟徳殿北(馬/志)¶
　含涼殿　蓬萊後有含涼殿(長安/志)龍朔二年睿宗生¶
　於蓬萊宫含涼殿(㑹/要)¶
　太液池(一作蓬/萊池)含涼殿後有太液池池内有太液亭¶
　子穆宗時命侍講韋處厚等入講毛詩尚書又命纂¶
　集尚書中君臣事跡令刋於太液池以備觀覽(長安/志)¶
<pb:KR2k0050_WYG_072-111a>¶
　蓬萊池亦名太液池中有蓬萊山(雍勝/畧)¶
　左銀臺門　在宫城東面(馬/志)紫宸之東曰左銀臺門¶
　(六/典)貞元十二年左右十軍使奏鑾駕去冬幸諸營於¶
　銀臺門外立碑紀聖迹(㑹/要)¶
　右銀臺門　在宫城西面(馬/志)紫宸殿西曰右銀臺門¶
　(六/典)憲宗戒有貢獻毋入右銀臺門以避學士(唐書錢/徽傳)¶
　内侍省　近右銀臺門(馬/志)¶
　右藏庫　近右銀臺門(馬/志)¶
<pb:KR2k0050_WYG_072-111b>¶
　翰林門　在太明宫右銀臺門内稍退北有門榜曰¶
　翰林之門其制髙大重複號為胡門門東向(雍/録)¶
　學士院　翰林門直西為學士院院有兩㕔南北相¶
　沓而各自為門旁有板廊自南㕔可通北㕔又皆南¶
　向院各五門北㕔從東來第一間常為承旨閣餘皆¶
　學士居之㕔前堦砌花磚為道南㕔本駙馬張垍為¶
　學士時以居公主此其畫堂也後皆以居學士其東¶
　西四間皆為學士閣中一閣不居(雍/録)學士院者置在¶
<pb:KR2k0050_WYG_072-112a>¶
　翰林院之南别戸東向自建院後韓雄李白之徒並¶
　在舊翰林院中假其名而無職其入直者並以文詞¶
　共掌詔敕自此北翰林始無學士之名(㑹/要)¶
　翰林院　學士院北㕔又北則為翰林院(雍/録)翰林院¶
　者初置在銀臺門内麟徳殿西廂重廊之後(㑹/要)¶
　少陽院　翰林院又北則為少陽院(雍録○按此在/宫西别有門下)¶
　(省少/陽院)¶
　九仙門　翰林門北曰九仙門(長安/志)¶
<pb:KR2k0050_WYG_072-112b>¶
　拾翠殿　在翰林院北(馬/志)拾翠殿在大明宫(六/典)賦詩¶
　拾翠殿(杜甫/詩)¶
　大福殿三清殿含氷殿　俱在翰林院北九仙門内¶
　(馬/志)¶
　承香殿　在含氷殿東南(長安/志)¶
　長閣　在承香殿北(馬/志)¶
　紫蘭殿　在承香殿東北(長安/志)¶
　𤣥武殿　在紫蘭殿東北(長安/志)¶
<pb:KR2k0050_WYG_072-113a>¶
　凝霜殿碧羽殿紫簫殿欝儀閣承雲閣修文閣俱在¶
　宫垣之外兩邉掖門内(馬/志)¶
　五王内院　宣宗時䕫王以下五王居大明宫内院¶
　侍讀五日一入乾符門講讀(長安/志)¶
　問安宫　昭宗傳位於太子居東内為問安宫(長安/志)¶
　飛霜殿　太宗貞觀二十年七月宴五品以上於飛¶
　霜殿絲竹遞奏羣臣上壽賜綾錦殿在𤣥武門北因¶
　地形髙敞層閣三成引水為潔渌池以滌炎暑(實/録)¶
<pb:KR2k0050_WYG_072-113b>¶
　觀徳殿　𤣥武門之外有殿曰觀徳(玉/海)緫章元年十¶
　月癸丑文武官獻食賀破髙麗帝御𤣥武門之觀徳¶
　殿宴百官設九部樂賜帛(實/録)¶
　白華殿　建中四年十月涇原節度使姚令言兵變¶
　入大明宫迎朱泚含元殿戊申徙白華殿晟後收長¶
　安亦自白華門入諸家不載何地以晟兵所屇言之¶
　當在大明東苑之東(雍/録)¶
　集賢院　開元十一年分置此院大明宫外院内東¶
<pb:KR2k0050_WYG_072-114a>¶
　西八十步南北六十九步院中有仰觀臺即一行師¶
　占候之所(玉/海)¶
　敎坊　唐紀曰𤣥宗置左右敎坊於蓬萊宫側帝自¶
　為法曲俗樂以教宫人號皇帝梨園弟子(長安/志)¶
魚藻宫　禁苑池中有山山上建魚藻宫在太明宫北¶
　(玉/海)順宗為太子嘗侍宴魚藻宫張水嬉彩艦宫人為¶
　櫂歌衆樂間發徳宗歡甚顧太子曰今日何如太子¶
　誦詩好樂無荒以對(唐書順/宗本紀)¶
<pb:KR2k0050_WYG_072-114b>¶
南内興慶宫　興慶宫在皇城東南距京城之東開元¶
　初置至十四年又增廣之謂之南内(唐書地/理志)初上在¶
　藩邸與宋王成器等同居興慶里人號曰五王宅至¶
　是為宫焉(㑹/要)舊史開元元年以隆慶舊邸為興慶宫¶
　在隆慶坊𤣥宗名隆基改興慶宫(玉/海)開元二十年築¶
　夾城入芙蓉園自大明宫夾東羅城經通化門以達¶
　此宫又經春明延喜門至曲江芙蓉園而外人不之¶
　知也(長安/志)¶
<pb:KR2k0050_WYG_072-115a>¶
　興慶門金明門　宫之西曰興慶門次南曰金明門¶
　(六/典)¶
　通陽門　宫之南曰通陽門(長安/志)¶
　躍龍門(一作/濯龍)宫之北曰躍龍門(長安/志)¶
　勤政務本樓　先天後以隆慶舊邸為興慶宫於宫¶
　西南置樓南曰勤政務本之樓(唐書讓/皇帝傳)𤣥宗敎舞馬¶
　百匹舞於勤政樓下後賜宴設酺亦於勤政樓(樂/志)¶
　花萼相輝樓　置宫後寜王憲申王撝岐王範薛王¶
<pb:KR2k0050_WYG_072-115b>¶
　業邸第相望環於宫側明皇因題花萼相輝之名取¶
　詩人棠棣之義帝時登樓聞諸王音樂咸召升樓同¶
　榻宴謔(長安/志)¶
　大同門　勤政樓之北曰大同門(長安/志)¶
　大同殿　大同門内曰大同殿(六/典)殿左右有鐘樓鼓¶
　樓天寳七載大同殿柱産玉芝有神光照殿(長安/志)¶
　翰林院　大同門西金明門内曰翰林院(長安/志)駕往¶
　興慶宫則置院金明門内(學士/院記)¶
<pb:KR2k0050_WYG_072-116a>¶
　明義門　通陽門東曰明義門(長安/志)¶
　長慶殿　明義門内曰長慶殿按唐雜記曰明皇為¶
　太上皇居興慶宫每置酒長慶樓南俯大道裴囬觀¶
　覽(長安/志)¶
　明光門　通陽門北入曰明光門(六/典)太和三年修明¶
　光樓(㑹/要)¶
　龍池　景龍池本為隆慶池以諱𤣥宗名改興慶池¶
　立宫後謂之龍池(雍勝/畧)興慶池在隆慶坊本是平地¶
<pb:KR2k0050_WYG_072-116b>¶
　垂拱後因雨水流潦成小池近五王宅號為五王子¶
　池(景龍文/舘記)𤣥宗隆慶坊舊宅有井忽湧為小池周袤¶
　十數丈常有雲龍或黄龍出其中景雲間浸廣里中¶
　人悉移居遂為龍池(六/典)武后時民井溢浸成大池數¶
　十頃號隆慶池丞相王子列第其北望氣者言嘗欝¶
　欝有帝王氣中宗神龍五年幸池上宴侍臣以厭之¶
　(長安/志)¶
　龍堂　明光門内曰龍堂(六典○按馬志龍堂在龍/池中六典雖于龍池不顯)¶
<pb:KR2k0050_WYG_072-117a>¶
　(著地望而去南走龍池曰瀛洲門依其方向求之則/可知龍池在明光門之内而馬志龍堂在龍池内之)¶
　(説是也長安志謂明光門内為龍堂而言龍池在躍/龍門南誤矣)¶
　沉香亭　龍池東有沉香亭(長安/志)開元中禁中初種¶
　木芍藥得四本上因移於興慶池東沉香亭前(松牕/録)¶
　禁中木芍藥開上賞之妃子從帝曰賞名花對妃子¶
　焉用舊樂詞為命李龜年持金花牋賜李白為清平¶
　樂詞梨園子弟撫絲竹李龜年歌之上親調玉笛以¶
　倚曲每曲遍將換則遲其聲以媚之太真以玻瓈七¶
<pb:KR2k0050_WYG_072-117b>¶
　寳杯酌西涼葡萄酒笑飲(唐詩/記事)¶
　瀛洲門　興慶殿前曰瀛洲門(長安/志)¶
　南薫殿　瀛洲門内曰南薫殿(長安/志)¶
　興慶殿　宫内正殿曰興慶殿即正衙殿也在通陽¶
　門北(長安/志)乾元元年二月乙巳上御興慶殿奉上皇¶
　徽號冊(舊唐書肅/宗本紀)¶
　交泰殿　興慶殿後有交泰殿(長安/志)天寳十載四月¶
　興慶宫造交泰殿成(㑹/要)¶
<pb:KR2k0050_WYG_072-118a>¶
　仙雲門　瀛洲之左曰仙雲門(六/典)¶
　新射殿　仙雲門内曰新射殿(六/典)¶
　芳苑門　濯龍門左曰芳苑門(六/典)¶
　麗苑門　濯龍門内右曰麗苑門(六/典)¶
　金花洛　在宫之東俗所傳葢衞士居(長安/志)¶
　義安殿　敬宗母王太后居義安殿(長安志○按以/下殿門雖在宫)¶
　(内俱未詳/其方向)¶
　冷井殿　懿母郭太后崩宫之冷井殿(長安/志)¶
<pb:KR2k0050_WYG_072-118b>¶
　宣天門睿武門(見長/安志)同光門承雲門初陽門飛軒門¶
　玉華門(俱見/六典)¶
　飛仙殿同光殿榮光殿(見六/典)¶
通義宫　興慶寺通義坊本髙祖舊宅武徳元年為宫¶
　貞觀元年為尼寺(玉/海)武徳六年四月幸潛龍舊宅改¶
　為通義宫置酒髙㑹(㑹/要)¶
太清宫　天寳二年改西京混元宫曰太清宫(唐書𤣥/宗本紀)¶
　開元二十九年詔兩京及諸州各置元元皇帝廟一¶
<pb:KR2k0050_WYG_072-119a>¶
　所後改為太清宫太清以白石為元元皇帝真像衮¶
　冕之服當扆南向𤣥宗肅宗真容侍立左右(雍/録)¶
望春宫　京兆萬年縣有望春宫臨滻水西岸有北望¶
　春宫宫東有廣運潭(唐書地/理志)姚南仲代宗時上疏曰¶
　王者必據髙明燭幽隱先皇所以因龍首而建望春¶
　也(姚南/仲傳)¶
翠㣲宫(一名太/和宫)武徳八年造名太和在終南山貞觀二¶
　十一年改翠微宫(雍/録)翠微宫籠山為苑自初裁至於¶
<pb:KR2k0050_WYG_072-119b>¶
　設幄九日而罷功因改名翠微宫正門北開謂之雲¶
　霞門視朝殿名翠微殿其寢殿名含風殿并為皇太¶
　子搆别宫去臺連延里餘正門西開名金華門内殿¶
　名喜安殿(冊府/元龜)¶
望賢宫　在咸陽縣東數里𤣥宗幸蜀還京肅宗至望¶
　賢宫奉迎徳宗西幸又自望賢宫出奉天也(雍/録)¶
萬全(一作/泉)宫　永淳元年七月作萬泉宫(唐書髙/宗本紀)儀鳯¶
　三年於藍田作涼宫名萬全宫𢎞道元年廢(㑹/要)¶
<pb:KR2k0050_WYG_072-120a>¶
華清宫　在臨潼縣南(雍勝/畧)京兆府昭應縣有宫在驪¶
　山下貞觀十八年置咸亨二年始名温泉宫天寳六¶
　載更温泉曰華清宫宫有湯井為池環山列宫又築¶
　羅城置百司及十宅(唐書地/理志)温泉在驪山與帝都宻¶
　邇自秦漢隋唐人主皆嘗遊幸惟𤣥宗特侈葢即山¶
　建宫百司庶府皆行各有寓止自十月往至嵗盡乃¶
　還大抵宫殿包括驪山一山而繚牆周徧其外觀風¶
　殿有複道可以潜通大明(雍/録)華清宫殿廢已乆今所¶
<pb:KR2k0050_WYG_072-120b>¶
　存惟繚垣而已天寳所植松栢徧滿崖谷望之欝然¶
　(賈氏/談録)¶
　北門　華清宫北向正北門外有左右朝堂門北相¶
　對有望仙橋北有左右講武殿(長安/志)¶
　津陽門　宫北正門之内曰津陽門門外有𢎞文舘¶
　(長安/志)¶
　開陽門　宫之東面正門也門外有宜春亭(長安/志)¶
　望京門　宫之西面正門也門外近南有御交道上¶
<pb:KR2k0050_WYG_072-121a>¶
　嶺通望京樓(長安/志)¶
　昭陽門　宫之南面正門也今謂之山門門外有登¶
　朝元閣路本唐之御輦便路也(長安/志)¶
　瑶光樓　津陽門之東曰瑶光樓樓南有小湯(長安/志)¶
　小湯之西有梨園(臨潼/縣志)¶
　飛霜殿　瑶光樓南曰飛霜殿寢殿也白少傅以長¶
　生殿為寢殿非也(長安/志)¶
　御湯九龍殿　在飛霜殿之南亦名蓮花湯(長安/志)𤣥¶
<pb:KR2k0050_WYG_072-121b>¶
　宗幸華清新廣湯池制作宏麗安禄山於范陽以白¶
　玉石為魚龍鳬鴈石梁石蓮花以獻雕鐫巧妙殆非¶
　人工上大悦命陳於湯中仍以石梁横亘其上而蓮¶
　花纔出水際上因幸解衣將入而魚龍鳬鴈皆若奮¶
　鱗舉翼狀欲飛去上甚恐遽命撤去而蓮花石至今¶
　猶存焉(明皇/雜録)湯泉凡一十八所第一是御湯周環數¶
　丈悉砌以白石瑩徹如玉面皆隱起魚龍花鳥之狀¶
　四面石坐階級而下中有雙白石蓮泉眼自甕口中¶
<pb:KR2k0050_WYG_072-122a>¶
　湧出噴注白蓮之上(賈氏/談録)¶
　玉女殿　今名星辰南有玉女殿殿北有虚閣閣下¶
　即湯泉二玉石甕湯所出也(長安/志)驪山湯舊說以三¶
　牲祭乃得入可以去疾消病不爾即爛人肉俗云始¶
　皇遇神女戲不以禮神女唾之生瘡始皇怖謝為出¶
　温泉洗除後人因以為驗(三秦/記)¶
　日華門　由蓮花湯而西曰日華門門之南曰太子¶
　湯(臨潼/志)¶
<pb:KR2k0050_WYG_072-122b>¶
　少陽湯　太子湯次西少陽湯(長安/志)¶
　尚食湯　少陽湯次西尚食湯(長安/志)¶
　宜春湯　尚食湯次西宜春湯(長安/志)宜春湯有前殿¶
　後殿(臨潼/縣志)¶
　月華門　宜春湯又西曰月華門(臨潼/縣志)¶
　笋殿　月華門之内有笋殿(臨潼/縣志)殿側有魏温泉堂¶
　碑其石瑩徹見人形影宫中號玻瓈碑(雍/録)¶
　長湯　笋殿北有長湯十六所(臨潼/縣志)宫内除供奉兩¶
<pb:KR2k0050_WYG_072-123a>¶
　湯外而内外更有十六所長湯每賜諸嬪御其修廣¶
　與諸湯不侔甃以文瑶宻石中央有玉蓮捧湯泉噴¶
　以成池又縫綴錦繡為鳬鴈致于水中上時於其間¶
　泛鈒鏤小舟以嬉游焉(津陽門/詩注)¶
　芙蓉湯　一名海棠湯在蓮花湯西沉埋已乆人無¶
　知者近修築始出石砌如海棠花俗呼為楊妃賜浴¶
　湯豈以海棠睡未足一言而為之乎(臨潼/縣志)¶
　七聖殿　芙蓉湯北有七聖殿(臨潼/縣志)自神堯至睿宗¶
<pb:KR2k0050_WYG_072-123b>¶
　昭成肅明皇皆立衣衮衣繞殿石榴皆太真所植南¶
　有功徳院其間瑶壇羽帳皆在焉順興影堂果老藥¶
　室亦在禁内(長安/志)¶
　宜春亭　在開陽門外(雍/録)¶
　重明閣　今四聖殿北臨髙有重明閣倚欄北瞰縣¶
　境如在諸掌閣下有方池中植蓮花池東鑿井每盛¶
　夏極甘冷邑人汲之(長安/志)¶
　四聖殿　重明閣之南曰四聖殿殿東有怪栢(雍/録)¶
<pb:KR2k0050_WYG_072-124a>¶
　長生殿　齋殿也有事于朝元閣即齋沐此殿山城¶
　内多馴鹿有流澗號鹿飲泉金沙洞玉蘂峰皆𤣥宗¶
　為名洞居殿之左玉蘂峰上有王母祠(長安/志)¶
　朝元閣　在北山嶺之上基趾最為嶄絶次東即長¶
　生殿故基(賈氏/談録)天寳七載十二月𤣥元皇帝降於朝¶
　元閣改為降聖閣(冊府/元龜)朝元閣一統志云在驪山唐¶
　建遺趾尚存杜常詩曰朝元閣上西風急都入長陽¶
　作雨聲(潜確/類書)¶
<pb:KR2k0050_WYG_072-124b>¶
　老君殿　朝元閣南有老君殿玉石為像製作精絶¶
　(長安/志)¶
　鐘樓　在朝元閣之東(雍/録)¶
　明珠殿　長生殿之南近東也(雍/録)¶
　觀風樓　此時上御觀風樓水光山影相参差(津陽/門詩)¶
　樓在宫外東北隅屬夾城而連於内前臨馳道周視¶
　山川(津陽門/詩注)¶
　鬭鷄殿　在觀風樓之南(雍/録)¶
<pb:KR2k0050_WYG_072-125a>¶
　按歌臺　在鬭雞殿之南臺南臨東繚牆(雍/録)¶
　舞馬臺　在鬭雞殿之北(長安/志)¶
　毬塲　宜春亭之北門外曰毬塲其西曰小毬塲(長/安)¶
　(志/)¶
　連理木丹霞泉　在朝元閣之南(雍/録)¶
　羯鼔樓　在朝元閣東近南繚牆之外(長安/志)¶
龍躍宫　唐髙祖舊宅在髙陵縣西十四里武徳六年¶
　以奉義宫改建髙祖其先本成紀人後魏時王大父¶
<pb:KR2k0050_WYG_072-125b>¶
　熙為金門鎮將戍武川因家焉祖虎伐魏有功封唐¶
　國公父昞襲爵生髙祖於長安則龍躍宫或昞别宅¶
　抑或髙祖離宫乎徳宗改為修真觀中有神堯御容¶
　及御井霜柏梁開平中廢但龍泉寺在其旁或因是¶
　而名今其地稱李觀所存乃臥龍寺(雍勝/畧)¶
游龍宫　在渭南縣西十一里唐開元中修按兩京道¶
　里記云取黑龍飲渭名之白樂天有黑龍飲渭賦武¶
　平一登驪山詩有日下黑龍川句亦謂此也(雍勝/畧)¶
<pb:KR2k0050_WYG_072-126a>¶
九成宫　鳯翔府麟遊縣西五里有九成宫本隋仁壽¶
　宫貞觀五年復置更名永徽二年曰萬年宫乾封二¶
　年復曰九成宫周垣千八百步並置禁苑及府庫宫¶
　寺(唐書地/理志)宫本隋仁壽宫文帝以避暑終於此太宗¶
　欲以奉髙祖髙祖惡之不往貞觀五年太宗自修繕¶
　以避暑(雍/録)咸亨四年九成宫太子新宫成上召五品¶
　以上晏太子宫極歡而罷(舊唐書髙/宗本紀)¶
永安宫　貞觀八年置在麟遊縣西(雍/録)¶
<pb:KR2k0050_WYG_072-126b>¶
玉華宫　在坊州宜君縣北四里鳯凰谷貞觀二十年¶
　置永徽二年廢為寺(唐書地/理志)太宗建玉華宫於坊州¶
　冝君縣之鳯凰谷宫既成正門謂之南風門殿覆瓦¶
　餘皆葺之以茅帝以意在清涼務從儉約匠人以為¶
　層嵓峻谷元覽遐長於是疏泉抗殿包山通苑皇太¶
　子所居南風門之東正門謂之嘉禮門殿名暉和殿¶
　其官曹署寺並皆創立微事營造庶物亦擾市取供¶
　而折番和僱之費以巨億計矣及帝遊幸勅奉御王¶
<pb:KR2k0050_WYG_072-127a>¶
　孝積於顯道門内起紫㣲殿十三間文甓重基髙敞¶
　宏壯帝見之甚悦(冊府/元龜)初有九殿五門而可記其名¶
　與處者六其正殿為玉華其上為排雲又其上為慶¶
　雲其正門為南風南風之東為太子之居其殿曰耀¶
　和門曰嘉禮知其名失其處者一曰金颷門也其西¶
　珊瑚谷嘗有别殿存焉(雍勝/畧)¶
仁智宫　武徳七年造在宜君縣(雍/録)武徳七年避暑仁¶
　智宫(唐書韋/挺傳)¶
<pb:KR2k0050_WYG_072-127b>¶
興徳宫　在馮翊縣南三十二里義旗將趣京師軍次¶
　於忠武園因置亭子名興徳宫屬家令寺(元和/志)¶
慶善宫　本名武功髙祖舊第也在武功縣渭水北太¶
　宗誕生於此貞觀六年改慶善宫(雍/録)貞觀六年太宗¶
　幸慶善宫宴從臣於渭濱上賦詩賞賜閭里有同漢¶
　之宛沛焉起居郎吕才播於樂府被之管絃名曰功¶
　成慶善樂(㑹/要)¶
神臺宫　華州鄭縣東北三里有神臺宫本隋普徳宫¶
<pb:KR2k0050_WYG_072-128a>¶
　咸亨二年更名(地理/志)¶
瓊岳宫　華隂縣西十八里有瓊岳宫故隋華隂宫顯¶
　慶三年更名(地理/志)¶
　　(唐宫闕/附考)紫㣲殿　貞觀末阿史那社爾平龜兹獻¶
　　俘於此殿(長安/志)　金波門　貞觀二十二年勅皇¶
　　太子聽政於金波門長樂殿(長安/志)　中和殿　長¶
　　慶四年二月擊鞠於中和殿(唐書敬/宗本紀)　咸泰殿¶
　　開成中正月望夜帝御咸泰殿然鐙作樂迎三宫¶
<pb:KR2k0050_WYG_072-128b>¶
　　太后奉觴進壽(唐書蕭/后傳)　永安殿　穆宗置也與¶
　　后妃公主宴樂所(長安/志)　㑹昌殿　文宗太和四¶
　　年幸黎園㑹昌殿(實/録)　保寜殿　昭宗宴李繼昭¶
　　等於保寜殿親製成功曲以褒之(長安/志)　清思殿¶
　　　長慶四年四月擊鞠於清思殿(唐書敬/宗本紀)　宣和¶
　　殿　寳厯二年九月觀百戲於宣和殿(敬宗/本紀)　文¶
　　思殿　龍朔元年命賓客許敬宗等即文思殿集¶
　　瑶山玉彩(唐書太/子𢎞傳)　昭徳殿　龍紀元年殿東偶¶
<pb:KR2k0050_WYG_072-129a>¶
　　獲金龍一(長安/志)　雲韶殿　此殿嘗考試舉人(長/安)¶
　　(志/)　昭敬殿　唐一十八帝御容在也昭宗光化¶
　　三年有秃鶖鳥鳴於此殿葢唐祚將終之兆也(長/安)¶
　　(志/)　清思院　寳厯中造清思院用銅鏡三千薄¶
　　金十萬餅(唐書薛/敬老傳)　内山亭院　取浙西隱士於¶
　　内山亭院安置(長安/志)　仙韶院　文宗開成三年¶
　　改法曲所處為仙韶院(唐書百/官志)　望仙臺　武宗¶
　　時命神䇿軍士修望仙樓及廊舍五百間大中八¶
<pb:KR2k0050_WYG_072-129b>¶
　　年改為文思院(長安/志)　崇𤣥館　天寳中明皇命¶
　　周尹愔為崇𤣥館學士值禄山兵亂館宇寖廢至¶
　　武宗時詔營創置吏鑄印以劉元静為崇𤣥館學¶
　　士號廣成先生入居靈符殿(長安/志)　乞巧樓　光¶
　　化三年起造二樓搆飛橋以通往來(長安/志)　光政¶
　　門景運門命婦朝堂文成殿元莫觀含寜殿玉清¶
　　殿竹樓柿林院臨碧殿壽昌殿元和殿宣光殿宣¶
　　明殿臨光殿興泰殿徳政殿嘉慶殿凝化殿元化¶
<pb:KR2k0050_WYG_072-130a>¶
　　門晨暉門寳慶殿百尺樓昭徳門昇陽殿延嘉門¶
　　景風門東殿放鴨池野狐落大和殿宣徽殿文思¶
　　殿含春亭叡武樓延資庫咸寜殿靈臺殿永安宫¶
　　孝明鄭太后所居左齊藏天諸庫章信門安喜門¶
　　思元門應乾門紫延院壽春殿延喜樓長樂樓(以/上)¶
　　(俱見長/安志)¶
　¶
　¶
<pb:KR2k0050_WYG_072-130b>¶
　¶
　¶
　¶
　¶
　¶
　¶
　¶
陜西通志巻七十二¶
