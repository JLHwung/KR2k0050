# -*- mode: mandoku-view; -*-
#+TITLE: 陝西通志
#+DATE: 2015-08-24 22:42:34.962965
#+PROPERTY: ID KR2k0050
#+PROPERTY: BASEEDITION WYG    
#+PROPERTY: JUAN 卷十三
<pb:KR2k0050_WYG_013-1a>¶
欽定四庫全書¶
　陜西通志巻十三¶
　　山川六(華州/徳州)　(耀州/葭州)　(乾州/邊外)　(邠州/)　(鄜州/)　(綏/)¶
　　華州¶
少華山　在州南十四里連接太華(雍大/記)太華山西八¶
　十里曰小華山(山海/經)小華即少華(郭璞/注)綴以二華(張/衡)¶
　(西京/賦)華山西南有少華山(水經/注)鄭縣有少華山(隋書/地理)¶
　(志在鄭縣故/城  州北)少華山在鄭縣東南十里(元和/志)山之中¶
<pb:KR2k0050_WYG_013-1b>¶
　峰即少華峰東為獨秀峰一名玉女峰又東為小敷¶
　峪宋元祐間小敷峪崩入峪二十三里玉女廟東有¶
　金壺峽又十里曰蒼坪又十里有仙人洞乃張三丰¶
　與華陽真人隱居處其迤北近敷峪口之峰曰阜頭¶
　峰即宋天禧五年崩處有石子坡今名石灘東西五¶
　里南北十里其崩摧遺址名半截山亦名復成山因¶
　崩而餘半故名(詳見/後)又東為構峪又南四十里至構¶
　嶺又三十里即秦嶺也(詳見/後)構峪口東為鳳谷山(詳/見)¶
<pb:KR2k0050_WYG_013-2a>¶
　(後/)山接秦嶺南來之脉突立一峰左右兩山如舒翼¶
　然又東為三甲山又東為方山接華陰境自少華峰¶
　而西為白石峪又西為潭峪即白龍潭也又西為水¶
　峪又西為鄭南峰在州西南十里以古鄭縣名也又¶
　西為太平峪又西為飛来峰又西為小山(詳見/後)又西¶
　為石隄峪在州西南十二里乾寧四年韓建矯殺諸¶
　王於此自南入峪曰五里泉又五里曰東岐溝又十¶
　里曰灰池又六里為千崖二岔又二里為東西石門¶
<pb:KR2k0050_WYG_013-2b>¶
　又十五里至秦嶺度嶺十五里曰黑龍潭峽又五里¶
　為青岡坪(詳見/後)又東南十五里為金堆城又南二十¶
　里為五勝溝接洛南境自石隄峪而西為栲栳山又¶
　西為赤隄峪入峪有葫蘆潭峪南二十五里即秦嶺¶
　嶺之南曰桃坪亦接洛南境自赤隄峪之西南為小¶
　柿原又南為短嶺自小柿原迤西曰栁村原其北曰¶
　𤓰坡古𤓰田也自𤓰坡而西南曰平原又南曰金堆¶
　峪可逹秦嶺南之金堆城自瓜坡而西北有三岔坪¶
<pb:KR2k0050_WYG_013-3a>¶
　其右曰喬峪喬峪之麓有白龍泉黑龍泉又下曰千¶
　頃漫又迤北有原曰龍王嘴有白泉在龍王廟中噴¶
　玉濺珠澄清見底又西南有髙堂嶺下有靈湫嶺以¶
　南有李峪又西曰澗峪澗峪之北曰江村原西曰牛¶
　耳峪又西曰龍耳山(詳見/後)又西曰箭峪又西為獨孤¶
　氏坡接渭南界(州/志)¶
梁田陂　在州西三十里(通鑑/注)中和三年李克用進軍¶
　乾阬黄巢將尚譲等屯軍於梁田陂(太祖紀年録州/乾阬在今同)¶
<pb:KR2k0050_WYG_013-3b>¶
豐原　在州西南二十里又州西南四十五里有孤相¶
　原(州/册)小赤水流於孤相原西(水經/注)孤相原亦謂之孤¶
　柏原又細腰原在鄭縣西南十六里以其中狹而名¶
　(寰宇/記)孤相原在江村原北突起隆阜俗名蔚家原(州/新)¶
　(志/)¶
聖山　在州西南三十里赤水遵山而北曰聖山川川¶
　以山名也(州/册)永昌中赤水南岸大山移東數百步㙲¶
　赤水漲壓張村民三十餘家(唐書五/行志)舊圖經云垂拱¶
<pb:KR2k0050_WYG_013-4a>¶
　四年飛土掩谷為山忽踊四峰髙二百餘丈東西五¶
　六里南北七里後立聖山廟於其上(寰宇/記)相傳陳摶¶
　賣卜於此(賈/志)¶
喬峪(即英山一名王喬/谷一名太公谷)在州西南三十里𤓰坡西(州/册)石¶
　脆山西七十里曰英山(山海/經)禺水出英山(水經/注)王喬¶
　谷俗謂之太公谷即王喬隱處(寰宇/記)喬谷即古之英¶
　山山有招谷訛招為喬也(州/志)¶
龍耳山　在州西南四十里峰巒秀立有如龍耳(賈/志)¶
<pb:KR2k0050_WYG_013-4b>¶
澗谷(即符/禺山)在州西南四十里龍耳山北(州/册)小華山之西¶
　八十里曰符禺之山(山海/經)符禺水出符禺山(水經/注)符¶
　禺山在鄭縣西南髙一百丈(寰宇/記)符禺山即今之澗谷¶
　(州/志)¶
箭谷(即竹/山)在州西南五十里(州/圖)英山西五十二里曰竹¶
　山(山海/經)竹水南出竹山(水經/注)山在鄭縣西南髙一千¶
　二百六丈又竹水一名箭谷水(寰宇/記)箭峪在龍耳山¶
　西為竹木繁植之區峪下為華州原峪西為渭南界¶
<pb:KR2k0050_WYG_013-5a>¶
　即古竹山(州志里亦見渭南縣按山海經符禺山西/六十  曰石脆山水經注云小赤水源出)¶
　(石脆山然箭峪乃大赤水所出也/新志以箭峪為即石脆山恐誤)¶
青岡坪　在州西南七十五里秦嶺南坪東南十五里¶
　抵金堆城為洛南界(州/志)¶
五龍山(一名/小山)在州南十里山巖有風穴風出傷稼土人¶
　祀之(賈/志)小山在飛来峰西(西安/府志)五龍山為少華迤西¶
　之枝山石隄峪之東山五峰蜿蜒相聚峰下巖間舊¶
　有鎮風塔(州新/志)¶
<pb:KR2k0050_WYG_013-5b>¶
馬嶺山　在州南二十里(州/圖)西石橋水南出馬嶺山積¶
　石據其東驪山距其西與華嶽同體(水經/注)¶
秦嶺　在州南(州/圖)宋太平興國三年華州言秦嶺南石¶
　洞自開遣吏馬文則秉炬視之入數十步得丹砂千¶
　二百粒獸形石六以獻(文獻/通考)¶
阜頭山(一名半/截山)在州東南十五里又名半截山(山/册)天禧¶
　五年五月華州少華山前阜頭峰越八盤嶺摧陷於¶
　石子坡東西五里南北十里潰散墳裂踊起堆阜各¶
<pb:KR2k0050_WYG_013-6a>¶
　髙數丈長若隄岸至陷民居六社凡數百户(宋史五/行志)¶
寧山　在州東南二十里小敷峪東以宋時山摧下建¶
　浮圖鎮之(賈/志)山之東有獮虎峪(西安/府志)¶
鳳居山(一名鳳/谷山)在州東南三十里栁子鎮南(州/册)開元中¶
　有鳳逐二龍龍墮地化清泉二道鳳憤而死山僧以¶
　石函瘞其骨為塔覆之景泰癸酉鄉民因築城取塔¶
　磚石函始露上有刻字景祐四年重修啓函鳳脛骨¶
　長二尺圍可六寸股骨長尺五寸圍如脛骨其潔如¶
<pb:KR2k0050_WYG_013-6b>¶
　玉語云鳳喜食龍腦故龍畏之(偃曝/談餘)東漢辛繕隱此¶
　光武徵不至有大鳥髙五尺鷄頭鷰頷蛇頸魚尾五¶
　色備具而多青棲繕槐樹旬時不去𢎞農太守以聞¶
　百官咸以為鳳太史令蔡衡曰此鳥多青乃鸞非鳳¶
　也三公聞之咸避位辟繕不起後人因以名山(縣/志)山¶
　上有竹泉(西安/府志)¶
蟠龍山(一作潛/龍山)在州東南四十里一名潛龍山明知州¶
　桑溥甘為霖遊咏處人以其有惠政因名後山曰甘¶
<pb:KR2k0050_WYG_013-7a>¶
　公山右一峯曰桑公臺云(賈/志)兩山環列甲於諸山可¶
　通白崖峪白崖之東即構峪也(西安/府志)¶
渭水　在州北十五里自渭南界來又東入華陰界(西/安)¶
　(府/志)渭水自白渠口東逕巒都城北又東灌水注之又¶
　東合沙溝水又東合西石橋水又東逕鄭縣故城北¶
　又東與石橋水會又東合敷水(水經注在詳見圖考/巒都城  州西北)¶
小赤水(即灌水一/名高谷水)在州西三十里(賈/志)小赤水即山海經¶
　之灌水也水出石脆之山北逕蕭加谷於孤相原西¶
<pb:KR2k0050_WYG_013-7b>¶
　東北流與愚水合又北注於渭(水經/注)小赤水今名髙¶
　谷水(寰宇記聖按州志赤水源出箭谷俗名箭谷水/北流經  山亦謂之聖山川又北逕州西入於)¶
　(渭然考箭谷水乃大赤水/非小赤水也辨見渭南縣)¶
喬峪水(即愚水今名/遇仙橋河)在州西(州/圖)禺水出英山北流注於招¶
　水(山海/經)禺水出英山北流與招水相得亂流西北注於¶
　灌(水經/注)愚水出孤相原(寰宇/記)愚水亦名喬峪水先時西¶
　自龍灣北逕杜家灣又北逕聖山村入灌水明永樂間¶
　水暴漲始東折自漁村川而下又北逕遇仙橋而北入¶
<pb:KR2k0050_WYG_013-8a>¶
　渭因名遇仙橋河故道在今髙塘朱渠村諸處又有¶
　漁村川水舊自州西南金堆谷西北流入喬峪水後¶
　亦因水漲遂東折北流逕毛家溝又西折經車徒里¶
　入遇仙橋河或疑即古之招水也又有短嶺水源出¶
　短嶺亦流入於遇仙橋河(州志即按金志鄭縣有符/禺水  山海經所云出符)¶
　(禺山者也而州志以符禺山即今澗谷/則澗谷之水疑亦當合於喬峪水也)¶
西石橋水(一名新鄭水今名石/隄谷水又名五港河)在州西十里(州/圖)西石橋¶
　水南出馬嶺山源泉上通縣流數十丈北流注於渭¶
<pb:KR2k0050_WYG_013-8b>¶
　闞駰謂之新鄭水(水經/注)石隄谷水源出石隄谷北流¶
　至良侯村之北名五港河合赤隄谷水入沙澗經石¶
　橋鋪名石橋鋪河以逹於渭葢即西石橋水矣(州/志)¶
西溪水(一名小/曲江)在州西南(州/圖)西溪在華州時人目之為¶
　小曲江以杜甫為州司功時所嘗遊也(潛確/𩔖書)西溪水¶
　源出州南山澗經故縣沙澗諸村又太平橋水在州¶
　東逕州北故興徳宫南亦謂之泥河亦謂之北溪水¶
　合西溪水入於渭(州/志)¶
<pb:KR2k0050_WYG_013-9a>¶
南溪水(即太平峪水一名五/眼泉又名海眼泉)在州城南門外源出太平¶
　峪五眼泉一名海眼泉引細流入於州城(州/志)¶
羅紋橋水(即小敷/谷水)在州東南十五里源出小敷谷流經¶
　州北合於渭(州/册)羅紋橋水源出白石峪蓋即小敷峪¶
　也(州/志)¶
移山潭水(一名白/厓湖)在州東南十五里阜頭峰下即宋天¶
　禧五年崩裂處水深不測亦謂之白厓湖其潭水又¶
　滙為數區名蓮花池(賈/志)湖之側有眠雲石(州新/志)¶
<pb:KR2k0050_WYG_013-9b>¶
構峪水(即沈水一名/東石橋水)在州東(州/圖)石橋水故沈水也水亦¶
　南出馬嶺山北流逕武平城東又逕鄭縣東又北逕¶
　沈城北入渭(水經注即武平即武城縣在州/東沈城  沈陽縣在州東北)東石橋¶
　水源出構峪俗名構峪水北流逕石橋入渭(州志新/按州)¶
　(志構當作榖即楮木也皮可為紙/今華峪多榖人以造紙作構者非)¶
方山谷水　在州東與華陰接界正徳七年知州桑溥¶
　導之北流入於渭(州志陰亦/見華  縣)¶
仰天池　在州西南龍耳山西嶺有二池碧水渟泓深¶
<pb:KR2k0050_WYG_013-10a>¶
　不可測又其一在太平峪(州新/志)¶
天鵝池　在州東北十里東西亘三十里(賈/志)¶
甘泉　在州學右栁巷街側深四五尺甘冽異常水旱¶
　無盈縮(州/册)¶
白泉　在州西南四十里自沙石湧出浣衣潔白(西安/府志)¶
　泉在良侯寺東(州/志)¶
馬跑泉　在州西南五十里(州/圖)在理寺村西南相傳為¶
　漢光武飲馬處(州新/志)¶
<pb:KR2k0050_WYG_013-10b>¶
孝感泉　在州南少華山北溝畔水極清以郡舉人張¶
　之榘名也(州/志)¶
龍泉井　在州東南四十五里蟠龍南嶺之東深二尺¶
　許極旱不涸(州/册)¶
　　華陰縣¶
華嶽　在縣南十里(縣/志)太華山在華陰縣南有祠(漢書/地理)¶
　(志/)華陰縣有華山(隋書地/理志)關内道名山曰華山(唐書/地理)¶
　(志圖詳/見  考)¶
<pb:KR2k0050_WYG_013-11a>¶
好漢山　在縣西南十五里(縣/册)在仙谷西以山勢雄壯¶
　名(縣/志)¶
車箱谷　在縣西南二十五里一名車子渦去敷水谷¶
　七里深不可測祈雨者以石投之其中有一鳥飛出¶
　應時獲雨(寰宇/記)車箱入谷無多路(唐杜/甫詩)¶
良餘山(一作/餘良)在縣西南(縣/圖)良餘水出良餘山(水經/注)餘良¶
　山在縣西南三十里(寰宇/記)¶
大敷谷(一名羅/敷谷)在縣西南三十里一名羅敷谷曰大敷¶
<pb:KR2k0050_WYG_013-11b>¶
　者别於小敷也入谷十三里為相公嶺(縣/志)其相近者¶
　曰天台山曰竹谷(縣/册)¶
蔥谷　在縣西南三十五里又其西有大谷(縣/册)¶
秦嶺　在縣南屬華洛分壌之界西接華郡東抵潼關¶
　懸崖叠嶂髙不可攀通行者皆曲徑實終南一脉(縣/志)¶
松果山　在縣東南(縣/圖)在縣東南二十七里(寰宇/記)錢来¶
　之山西四十五里曰松果山濩水出焉北流注於渭¶
　(山海/經)有灌水出松果之上即今潼谷水(水經/注)華陰縣¶
<pb:KR2k0050_WYG_013-12a>¶
　有松果山(金史地/理志)山通襄鄧之間道上有佛頭崖雲¶
　覆其頂輒雨其西曰水谷又西曰靈谷泥泉水所出¶
　也(縣/志)¶
瑞村原　在縣東南二十八里(縣/册)在潼關西南十里其¶
　稍北為金盆原其稍南為孟村原(潼關衞/舊志)¶
朝陽山(一名留/翎巑)在縣東南三十里又相近有龍文山(縣/册)¶
　世傳楊伯起葬時大鳥落羽於此又名留翎巑(賈/志)山¶
　勢嵯峨有大郎廟有二泉禱雨多應又其西曰蒲谷¶
<pb:KR2k0050_WYG_013-12b>¶
　(縣/志)¶
黄河　在縣東北四十里自朝邑界南逕縣東北與渭¶
　水合又東入潼關界(縣/圖)河水南至華陰潼關歴船司¶
　空與渭水會(水經注縣船司空/故城在  東北)黄河自龍門南下經¶
　本縣東北葫蘆灘寺南至潼關折而東注寺南即渭¶
　亂河處(縣志考詳/見圖)¶
渭水　在縣北二十里自華州界来與同州朝邑接界¶
　又東流入於河是曰渭口(縣/圖)渭水東入河水之隈曲¶
<pb:KR2k0050_WYG_013-13a>¶
　曰汭(杜預左/傳注)渭水自合石橋水又東敷水注之又東¶
　良餘水注之又東合黄酸之水又東逕平舒城北又¶
　東逕長城北長澗水注之又東逕華陰縣北洛水入¶
　焉闞駰以為漆沮之水又東沙渠水注之又東逕定¶
　城北又東泥泉水注之又東入於河春秋之渭芮也¶
　(水經注定平舒故城在/縣西北  城在縣東)葫蘆灘在縣東北舊洛水入¶
　渭處(縣册蘆按禹貢錐指洛水自朝邑界来歴華陰/之葫  灘入渭今則東過朝邑之趙渡鎮徑入)¶
　(於河不復至華陰入/渭矣並詳見圖考)¶
<pb:KR2k0050_WYG_013-13b>¶
蔥谷水　在縣西三十五里源出蔥谷經臺頭村東北¶
　至庄子村入渭又有方山谷水在縣西水不常有潦¶
　則直北兼受華州諸水浸溢而東合於蔥谷水(縣/志)¶
敷水　在縣西二十五里源出大敷谷入谷三里有百¶
　索潭又南有撾鼓潭皆敷水之源也其谷受秦嶺以¶
　北東西諸水故其流最大經敷水鎮東北逶迤至灘¶
　子里入渭(縣/志)敷水南出石山之敷谷北逕告平城東¶
　又北逕集靈宫西而北流注於渭(水經注縣告/平城在  西)¶
<pb:KR2k0050_WYG_013-14a>¶
良餘水(一名宣水/一名餘水)在縣西二十里(縣/圖)良餘水南出良餘¶
　山之陰北流入於渭俗謂之宣水(水經/注)¶
黄酸水(一名干/渠水)在縣西十三里(縣/圖)黄酸水世名之為干¶
　渠水水南出升山北流注於渭(水經/注)縣西南五十餘¶
　里有升山黄酸水出焉北流至干渠頭東流過頁橋¶
　合仙谷水又北逕縣西長城橋下又東流入於渭(縣/志)¶
　仙谷水源出谷中車箱潭亦謂之車箱水其水出谷¶
　西北流合於黄酸水(縣/册)¶
<pb:KR2k0050_WYG_013-14b>¶
西河(即長澗水一名王/家河又名清河)在縣西門外(縣/圖)長澗水源出太¶
　華山側長城東而北流注於渭(水經/注)源出蓮峰水簾¶
　洞玉泉三伏見至城南為溪受文仙黄神諸谷水始¶
　成大河俗稱西河是也(屈受善駐/馬橋記)源出太華山瀑布¶
　泉西北流過朝元洞循古長城北注為王家河過縣¶
　西為西河又西轉北折而東流為清河又東至員庄¶
　入於渭又有小澗水在縣南一名竇谷水源出王刁¶
　洞西北流逕城南入長澗河又有大澗水在縣東南¶
<pb:KR2k0050_WYG_013-15a>¶
　源出黄神谷一名黄龍潭水俗曰大澗西北流入長¶
　澗河(縣/志)¶
蒲谷澗水(即沙/渠水)在縣東十五里(縣/圖)沙渠水出南山北流¶
　又西北入長城又北入渭(水經/注)蒲澗水在朝陽山西¶
　其水北流稍西北轉曰沙渠水北入清河逹於渭(縣/志)¶
　(徑按縣圖此水今/  入渭不合清河)¶
靈應泉水　在縣東二十里泉店村南(西安/府志)其水北流¶
　入渭(縣/圖)¶
<pb:KR2k0050_WYG_013-15b>¶
水峪水　在縣東三十五里(縣/圖)泥泉出南山靈谷北流¶
　注於渭(水經/注)泥泉水出定城下(寰宇/記)靈谷在水谷西¶
　今近水谷下有泉水濁而赤由小月溝金盆寨過吊¶
　橋西北注於渭或以為即泥泉水也(縣/志)¶
潼谷水　在華陰縣東四十里(寰宇/記)在縣東北流逕衞¶
　城蝎子山入河古稱潼關潼津皆因此又縣東南有¶
　禁谷水源出禁谷流入潼水(縣志關詳/見潼  縣)¶
陽華藪　在縣東南(縣/圖)九藪有秦之陽華(吕氏/春秋)桃林西¶
<pb:KR2k0050_WYG_013-16a>¶
　長城是也(髙誘/注)陽華即潼關(晉地/道記)太元九年慕容泓¶
　苻叡戰於華澤(晉書/載記)華陰之澤也或以為即陽華藪¶
　(胡氏/鑑注)縣西南之甕谷為商洛徑道道甚險惡明知縣¶
　王時雍修治之入谷五十里曰甕嶺東轉為華陽川¶
　即古陽華之藪也(縣志以按縣志所傳不/同當  地道記為正)¶
鎬泉(一名/鎬池)在縣東二十九里(西安/府志)其水或湧或止深不¶
　可測(寰宇/記)云是河眼亦謂之鎬池(括地/圖)¶
好女泉　在永豐原下今湮(縣/圖)¶
<pb:KR2k0050_WYG_013-16b>¶
　　蒲城縣¶
堯山(一名/浮山)在縣北三十里(西安/府志)堯山一名浮山舊圖經¶
　云堯時洪水為災諸山盡没惟此山若浮(水經/注)光陵¶
　在奉先縣堯山(唐書地理志東奉/先故城在縣)堯山在豐山東有¶
　靈應夫人祠祠東有粧鑑泉西有龍池泉水清泠不¶
　竭時或愆旱酌其水雩祭則雨堯山之南里許有重¶
　山舊圖云以其與堯山有重叠之象故名重山之東¶
　有紅土坡下為溪頭溪東有山秀麗曰嶧山又堯山¶
<pb:KR2k0050_WYG_013-17a>¶
　有仙蜕崖金皇綂九年六月大旱邑令馬揚禱於浮¶
　山靈應祠雨大霈因增修之以祠址隘狹命工鑿崖¶
　丈餘於堅石中得骸一軀印於石内頭顱臂脛肢體¶
　咸具石骨相附有若同體衆皆異之乃徙置於舊崖¶
　之上為龕以奉之題曰仙蜕崖(縣志祥按賈志以此/為宋  符間馮舜臣)¶
　(事然考縣志藝文馬揚有碑/記當以所傳馬揚為可據)¶
豐山(一名蘇愚山/愚一作魚)在縣西北三十里一名蘇愚山(長安/志)¶
　橋陵在奉先縣豐山(唐書地/理志)縣之名山在金幟山東¶
<pb:KR2k0050_WYG_013-17b>¶
　其相近有炭谷又縣西北三十五里有佛空谷谷内¶
　有佛空院唐置今廢(縣/志)¶
金幟山　在縣西北三十里(雍勝/畧)景陵在奉先縣金幟¶
　山(唐書地/理志)在銅斗山東南山勢髙聳鋪張有如縣斾¶
　故名(縣/志)¶
銅斗山　在縣西北四十里又白馬谷在縣西北四十¶
　五里(長安/志)銅斗山在馬冡山南西連富平縣萬斛山¶
　山勢峻削盤旋如斗(縣/志)¶
<pb:KR2k0050_WYG_013-18a>¶
馬冡山　在縣西北五十里(長安/志)北通秦山重巖複谷¶
　易為盜藪(賈/志)¶
栗園山　在縣西北六十里(西安/府志)¶
蟠龍神原　在縣西三十里(長安/志)舊圖經云唐明皇遊¶
　此見雲霧中有黄龍之狀又於下得石宛似蟠龍因¶
　以其地為龍樂鄉今石在縣西虯落原(潛確/類書)¶
木&KR0282;塠　在縣東偏南四十里塠有四俱在沮水之岸¶
　各周二里崇百尺(縣/志)¶
<pb:KR2k0050_WYG_013-18b>¶
觀音洞　在縣東南四十里(縣/册)在常樂村西舊有大谷¶
　明萬厯中崖崩見一洞貯石觀音二軀又有石獅石¶
　象諸儀物因名(縣/志)¶
金粟山　在縣東北二十五里不羣山西(縣/志)泰陵在奉¶
　先縣金粟山(唐書地/理志)山有碎石若金粟(雍勝/畧)唐明皇¶
　見金粟山有龍蟠鳳翥之勢復近先塋謂侍臣曰吾¶
　千秋萬嵗後宜葬此得奉先靈故杜甫畫馬圖引有¶
　云金粟堆前松柏裏龍媒去盡鳥呼風(潛確/類書)¶
<pb:KR2k0050_WYG_013-19a>¶
白堂山(一名良/將谷)在縣東北三十五里舊圖經云秦白起¶
　曾立寨於此故又名良將谷又有不羣山在白堂山¶
　南舊圖經云諸峰纍纍相接惟此山孤峙故俗謂之¶
　孤山(雍勝/畧)¶
龍山(一名五/龍山)在縣東北嶧山東一名五龍山(縣/志)接白水¶
　界(縣/册)¶
洛水　在縣東四十里(縣/册)洛水亦曰沮水(寰宇/記)洛水經¶
　白水澄城入縣境合南河水折而東南流入同州境¶
<pb:KR2k0050_WYG_013-19b>¶
　(縣/志)自澄城蔡鄧村入縣境逕石羊村晉王船舍南流¶
　八十里入同州界(縣圖考詳/見圖)¶
白水河(一名烏泥川又名南河又/名丁家河又名髙家河)在縣北自白水縣界¶
　流來入洛(縣/册)南白水縣有白水(魏書地形志今南/白水故城即  治)白¶
　水自同官界来經縣西北東流入洛(西安/府志)即同官之¶
　烏泥川入縣境或名丁家河或名髙家河皆以傍水¶
　居民為名東流納白石水龍門溝虎頭溝諸水歴縣¶
　北下馬宜陽通泰加禄諸里經五龍山陰入於洛(縣/志)¶
<pb:KR2k0050_WYG_013-20a>¶
温湯水(一名/温塘)在縣東六十里源出沮水東岸石穴中西¶
　流里許入於沮水四時温煖可浴(西安/府志)一名温塘旁¶
　有太湖山平地突起周五六里髙十餘仞左右危石¶
　流泉為邑名勝(縣/志)¶
晉王灘　在縣東南三十里晉王鎮洛河北岸(縣/志)¶
蓮子池　在縣西北三十里舊有蓮藕之利(長安/志)今湮¶
　不知其處(縣/志)¶
漫浴池(一名漫/泉河)在縣西十五里漫源村其水微小(長安/志)¶
<pb:KR2k0050_WYG_013-20b>¶
　源出董家村今人呼為漫泉河(縣/册)¶
西鹵池　在縣西南四十里即今明斗村之髙春渚池¶
　遇旱不涸鄉人取水熬鹽供一方之用今漸廢(縣/志)奉¶
　先縣有鹵池二(唐書地/理志)¶
東鹵池(即鹵中一/名安豐灘)在縣南二十里即漢宣帝困處(長安/志)¶
　宣帝微時嘗困於蓮勺鹵中(漢書宣/帝紀)如淳曰蓮勺有¶
　鹽池縱廣十餘里其鄉人名曰鹵中服䖍曰或曰澤¶
　中孟康曰在蓮勺縣西北(漢書/注)按漢蓮勺縣在此縣¶
<pb:KR2k0050_WYG_013-21a>¶
　東南下邽縣界此即鹵中也(寰宇記俱蓮勺下邽/二縣今  屬渭南)即¶
　安豐灘唐大厯十二年東池生瑞鹽後勅禁斷鹽不¶
　復生(縣/志)¶
浩泉　在縣西二十里(西安/府志)橋陵前有浩泉今涸(縣/志)¶
平路泉　在縣東南二十里又縣東南二十五里有白¶
　馬泉又縣東南四十里有常樂泉(西安/府志)¶
　　潼關縣¶
象山(一名蝎/子山)在治西南俗名蝎子山山上有田曰黎家¶
<pb:KR2k0050_WYG_013-21b>¶
　坪又稍東為鳳凰山其山凸髙聳獨峙因以為城又¶
　麒麟山在治東南上有古寨傍有田千餘畝謂之上¶
　寨其相近又有筆架山印臺山(舊衞/志)¶
虎踞山　在城東門外盤踞似虎(西安/府志)¶
桃林塞　在縣東(縣/圖)放牛于桃林之野(書經/武成)晉侯使詹¶
　嘉處瑕川守桃林塞(左/傳)在𢎞農華陰縣東潼關(杜/注)在¶
　長安東四百里(三秦/記)塞在靈寳以西至潼關皆是(元/和)¶
　(郡國/志)自潼關至函谷俱謂之桃林塞(地理/通釋)自函谷至¶
<pb:KR2k0050_WYG_013-22a>¶
　此幽谷秘邃深林茂木白日成陰又名雲潼關又城¶
　東南有牧牛山相傳即武王放牛處(舊衞/志)¶
秦嶺　在縣南三十里嶺以南即雒南界其相近者有¶
　龍文山(縣/册)¶
禁峪(一名禁坑/又名禁溝)在城南三十里谷勢壁立望者禁足因¶
　名近雒南界亦功令禁人往来之地廣明初黄巢陷¶
　虢州張承範屯潼關關左有谷曰禁坑官軍忘守即¶
　此(舊衞/志)潼之右有谷平日禁人往来以𣙜征税名曰¶
<pb:KR2k0050_WYG_013-22b>¶
　禁坑今人謂之禁溝亦名禁谷(綱目/集覽)¶
潼峪(潼一/作通)在城南三十里峪口有老君洞(舊衛/志)灌水北¶
　流經通谷即述征記所謂潼谷也(水經/注)¶
蒲峪　在城南三十五里其東有水峪又東有麻峪又¶
　城南四十里有大峪在麻峪東(華陰縣志今按縣册/潼峪蒲峪  屬華陰)¶
　(境麻峪大峪/今屬閿鄉境)¶
董社原　在城東南隋楊元感與宇文述戰此(舊衞志/  按縣)¶
　(册今去縣三十/里亦屬閿鄉境)¶
<pb:KR2k0050_WYG_013-23a>¶
黄巻坂　在城東北黄河南岸其坂隆起下望關城(舊/衞)¶
　(志/)泝黄巻以濟潼(潘岳西/征賦)河水自潼關東北流水側¶
　有長坂謂之黄巻坂傍絶澗涉此坂以升潼關(水經/注)¶
黄河　在縣北一里自華陰界来逕雷首山西本縣北¶
　又折而東是為河曲入河南界(禹貢/錐指)河在關内南流¶
　潼撃關山因謂之潼關自關東北流經黄巻坂又厯¶
　北出東㟓即函谷關也(水經/注)河中有石髙水尺餘河¶
　水泛漲其石愈髙曰砥柱石(舊衞志考/詳見圖)¶
<pb:KR2k0050_WYG_013-23b>¶
楊家河　在縣西門外北流入河康熈十九年潼水漲¶
　溢陵城而入城中兩岸居民溺死多人漂沒官民廬¶
　舍已而水縮河裂岸東徙故道盡成平陸(舊衞志志/按元和)¶
　(潼水在關西一里今潼水貫衞城中意城西楊家河/乃潼水舊道而今之貫城中以入河者或後人引潼)¶
　(水以通城中水道乎或曰潼/水以西關城蓋後所展築也)¶
潼河(一名灌水一/名通谷水)在城中源出潼谷北流入黄河又嵩¶
　岔峪水自龍王廟北流合潼水(縣/圖)灌水出松果之上¶
　北流經通谷世亦謂之通谷水東北注於河所謂潼¶
<pb:KR2k0050_WYG_013-24a>¶
　谷水也或説因水以名地也(水經/注)潼關西一里有潼¶
　水因以名關(元和/志)潼谷水在華陰縣東四十里(寰宇/記)¶
　水北流經蝎子山入黄河古稱潼亭潼津皆以此(華/陰)¶
　(縣/志)城中有白蓮池引城南岔峪水從上南門入注池¶
　中(舊衞/志)¶
源望溝水(一作閻/王溝)在城東門外經通寧橋北流入黄河¶
　(西安/府志)源出劉果山北流入大河俗訛為閻王溝(舊衞/志)¶
四眼泉　在城中其水清甘又福泉在城西北隅天將¶
<pb:KR2k0050_WYG_013-24b>¶
　雨則溢又酒泉在城西門外相傳造酒香冽(舊衞/志)¶
野狐泉　在潼關西泉在道傍店後坡下舊傳云野狐¶
　掊而泉湧(南部/新書)廣明元年冬黄巢攻潼關關土民皆¶
　潰張承範變服率餘衆脱走至野狐泉(舊衞/志)¶
蟹眼泉　在城東北河將漲則溢(舊衞/志)¶
　　耀州¶
五臺山(一名北/五臺)在州東三里漆水之滸山盡樹柏雲木¶
　中宫殿參差鬱鬱蒼蒼號北五臺東至駱駝堰西至¶
<pb:KR2k0050_WYG_013-25a>¶
　漆水南至溝巖北至尹師澗又有太元洞在顯化臺¶
　洞之西有洗藥池相傳為孫真人洗藥處又孫家原¶
　在太元洞東北八里相傳為真人故宅昔有掘地得¶
　鐵鉢藥瓢諸物者又洞之東山畔下有仙姑洞(喬世/寧五)¶
　(臺山/記)自唐簡陵折而西北一峰特起曰鑑山鑑山之¶
　下有五峰絶漆沮俯郡城是曰五臺蓋徵士孫思邈¶
　隱居地望之如在雲際躡其巔又坦然如臺東曰瑞¶
　應南曰起雲西曰昇仙北曰顯化中曰齊天有石洞¶
<pb:KR2k0050_WYG_013-25b>¶
　曰太元洞嶔﨑幽渺深不可測或云真人療龍既愈¶
　龍為穿此逹同官可四五十里其下有聚虎坪即真¶
　人伏虎處自南庵西橋而北崖畔大石臼二水漬柏¶
　葉成碧緑色飲之可愈痼疾洗藥池也又五臺石可¶
　為磬叩之鏗然有玉聲故一名磬玉山去城三里許¶
　(康乃心五/臺山記)五臺山下有尹師澗羽流尹師居之又寳¶
　鑑山在州東十五里(西安/府志)風孔山在華原縣東五里¶
　(長安志今華原/故城在  州北)磬玉山東有巨穴每風從穴出名風¶
<pb:KR2k0050_WYG_013-26a>¶
　洞山(賈/志)鸛鵲谷在州東南四里中斷如門(雍勝/畧)五臺¶
　山石洞南三里有山自東而西為東乳山亦名落星¶
　原自西而東南為西乳山兩山環抱州城形如兩乳¶
　漆沮水會於山下從山隙中出又名鸛鵲谷俗謂之¶
　岔口出谷口為富平界又安君山在州東五里磬石¶
　山東又東為將軍山有王翦祠又東為寳鑑山年豐¶
　則山有光如鑑州之得名以此(州/志)¶
石臯山　在州北四十里又州北四十二里為樹子山¶
<pb:KR2k0050_WYG_013-26b>¶
　(西安/府志)¶
把樓山(把一/作耙)在州北四十五里東與同官之武王山接¶
　界(州/志)¶
髙山　在州北五十里(西安/府志)¶
木門山　在州北六十里有上中下三木門相去各三¶
　里(州/志)¶
九龍寨　在州北六十里神水嶺東山有九峰又有九¶
　泉故名又東南為唐家堡堡東五里為笠子山(州/志)¶
<pb:KR2k0050_WYG_013-27a>¶
玉女山　在州北六十八里有玉女堡(西安/府志)¶
三石山　在州北八十里山麓有竒峰洞滴水成泉謂¶
　之天漿(西安/府志)在天活堡東十里三峰突兀號大三石¶
　山其上有勝果院又東南為石嘴山又東為神水嶺¶
　(州/志)¶
牛耳山　在州西北十八里兩山對峙形如牛耳(州/志)¶
鳳翼山(一名車/蓋山)在州西北六十里金圭山東南一名車¶
　蓋山西接淳化界又金圭山在州西北七十里大唐¶
<pb:KR2k0050_WYG_013-27b>¶
　山東北其北為碁盤嶺有寒山仙跡(州/志)山之相近者¶
　為負髙原俗名髙窰原(州/册)耀州有負髙原故縣名華¶
　原(禹貢/錐指)¶
大唐山　在州西北七十里後魏文帝陵延昌公主墓¶
　在其下(州/志)¶
石門山　在州西北八十里有石如門最為西北要害¶
　(西安/府志)在分水嶺西北今屬三水縣又分水嶺在故寧¶
　谷鎮西北築有岸門為石門重關其相近有箭幹山¶
<pb:KR2k0050_WYG_013-28a>¶
　在姚萇殿東北又有錐子山在魏王樓東皆以形似¶
　名又樓東南十里有照金山俗傳山有光雨後照人¶
　衣如金屢試無驗其西北為七里川(州/志)¶
小三石山　在州西北百十里横嶺東三峰屹立如塔¶
　形又東為摩天嶺一名鑽天嶺髙二十里又東有鴻¶
　□嶺太子石(州/志)¶
箭穿崖　在州西北百十里桃兒堡東亦名箭穿堡(州/册)¶
　在繡女溝東相傳明帝與諸將校射中孔後遂名箭¶
<pb:KR2k0050_WYG_013-28b>¶
　穿崖又張果老崖在箭穿崖西有果老墳與淳化接¶
　界(州/志)¶
横嶺　在州西北百二十五里長條嶺北(州/册)即金楊達¶
　夫遇害處有廟(州/志)¶
清水谷　在縣西三十五里(寰宇/記)即鬼谷先生所居水¶
　自雲陽界来(十道志化雲陽/今屬淳  縣)谷在石門鄉(長安/志)¶
嵯峨山(一名慈/峨山)在州西南(縣/册)泥陽縣有慈峨山(魏書地/形志)¶
　(詳見涇陽三原二縣泥陽故/城即舊祋祤縣在州東北)¶
<pb:KR2k0050_WYG_013-29a>¶
沮水(一名宜君水又名石/川水又名堰頭河)在州西門外自同官界流入¶
　又東南入富平界(州/圖)沮水謂之宜君水又得黄嶔水¶
　口水西北出雲陽縣石門山黄嶔谷東南流注宜君¶
　水又東南流逕祋祤縣故城西其水南合銅官水南¶
　出土門山西又謂之沮水(水經/注)華原縣有沮水(隋書/地理)¶
　(志/)沮水出中部子午嶺逕州西而東會漆水(禹貢/錐指)沮¶
　水自宜君東北界来一出銀兒坪一出太子石俱西¶
　南至楊秀川合流為宜君水又南受鄭川水又過唐¶
<pb:KR2k0050_WYG_013-29b>¶
　家店受大峪河水又南過耙樓山受紙房河水又南¶
　受姚谷河水又南受石嘴河水又南受府西河水又¶
　南入同官境合諸水又南至蘇家店復入州境為堰¶
　頭河又南受胡思泉始名沮水過錦陽川逕州城西¶
　循西乳山受梁家泉水東會漆水合流出鸛鵲谷入¶
　富平界又通名為石川河(州/志)¶
漆水(即銅/官水)在州東門外水出同官縣東北西南注銅官¶
　水又西南至州南與沮水合(禹貢/錐指)銅官水又西南流¶
<pb:KR2k0050_WYG_013-30a>¶
　逕祋祤縣東又西南流逕其城南原下而西南流注¶
　宜君水(水經/注)漆水自華原縣東北同官界来經縣十¶
　五里南流入富平界合沮水俗名石川水(長安/志)自同¶
　官西南入州境尹師澗水入焉澗在五臺山北五里¶
　又南逕城東五臺山西至乳山下合沮水(州/志)¶
澗谷河(一名見底河又名申家河/又名魚池河又名金定河)在州西南十五里(州/册)¶
　水清見石俗名見底河(西安/府志)水出州西北孝義鄉焦¶
　砦村東南過牛村名申家河又東南名魚池河又東¶
<pb:KR2k0050_WYG_013-30b>¶
　南入三原界(州/志)¶
濁谷水(一名寳泉河又名凉/泉河又名樓底河)在州西南(州/圖)濁水上承雲¶
　陽縣東大黑泉東南流謂之濁谷水又東南出原注¶
　鄭渠(水經/注)水自華原縣西北孝義鄉大海村来經縣¶
　四十五里南流入三原界(長安/志)水出州西北甲池堡¶
　南馬鞍口南流二十里為寳泉河又南為凉泉河又¶
　南至三原曰樓底河(州/志)¶
清谷水(即清水一/名清河)在州西三十五里自三水縣流入又¶
<pb:KR2k0050_WYG_013-31a>¶
　南入三原界(州/圖)清水流逕黄嶔山西又南入祋祤縣¶
　歴原南出謂之清水口(水經/注)清谷水一名清河出州¶
　西北石門山麓南至小丘合環河南經涇陽三原至¶
　臨潼之相橋入石川河又州境有三谷水皆流入峽¶
　中石上往往有鑿孔深廣尺許蓋舊時碾磑遺跡也¶
　又環河在州西北六十里源出大唐山流過金圭車¶
　蓋二山東南與清谷水合(州/志)¶
繡女房溝　在州西北百十里(州/册)有石洞相傳後周明¶
<pb:KR2k0050_WYG_013-31b>¶
　帝采女於此以帝嘗為宜州刺史云(西安/府志)¶
凉泉　在州西南三十里(州/册)在凉泉里其水極凉又州¶
　境有御池泉五龍泉俱自山頂湧出(西安/府志)¶
　　同官縣¶
虎頭山(一名虎/踞山)在縣治西北狀如虎踞縣城依於其麓¶
　亦名虎踞山下有石泉清湧不竭引流入縣治中(縣/志)¶
濟陽山　在縣治西南上有寨下有芳泉甘冽異常又¶
　相近有嶂山皆為縣城所附(縣/志)¶
<pb:KR2k0050_WYG_013-32a>¶
龍蟠山　在縣東門外蜿蜒如龍與虎山對峙(縣/志)¶
頻山　在縣東北一里(西安/府志)¶
馬蘭山(蘭一/作欄)在縣北三十里即永平間都尉張光戍守¶
　地(縣/志)¶
女廻山　在縣北四十里(西安/府志)同官縣有女廻山(唐書/地理)¶
　(志/)俗傳秦築長城孟姜女負其夫骸經此而返故名¶
　女廻(潛確/類書)女廻山横遮無路忽道從峽口出其東即¶
　神水峽在縣北三十里兩山峻削險阻並於石門東¶
<pb:KR2k0050_WYG_013-32b>¶
　北通榆林西北通寧夏甘肅魏收志同官縣有關山¶
　疑即此(縣/志)¶
北髙山(一名女/華山)在縣北四十里孤峰峭立禱雨有應(西/安)¶
　(府/志)女華山髙峰秀出每有大風雷多從華岳至此故¶
　老云華岳女君在此山上因立祠每水旱祈禱有驗¶
　(寰宇/記)北髙山在神水峽北十里上有哭泉相傳姜女¶
　負夫骸至此道渴哭之其泉湧出(縣/志)女華神廟縣志¶
　謂之北髙山漆水所出與宜君縣接界(縣/册)¶
<pb:KR2k0050_WYG_013-33a>¶
石盤山(盤一/作槃)在縣北四十里(縣/册)銅官縣有石槃山(魏書/地形)¶
　(志/)¶
金山　在縣西北三里有姜女祠山下有濟衆泉(州/志)靈¶
　泉在山之西麓自石罅中湧出旱禱有應(縣/册)¶
潤山(一名聖/水山)在縣西北十里中有一石每潤則雨一名¶
　聖水山(縣/志)¶
西髙山　在縣西北三十里(縣/志)¶
文王山　在縣西北四十里文王射豐即此(雍大/記)山有¶
<pb:KR2k0050_WYG_013-33b>¶
　文王廟又西為武王山有武王廟與耀州耙樓山接¶
　界(縣/志)¶
白馬山　在縣西四十八里(府/志)同官縣有白馬山(金史/地理)¶
　(志/)在武王山東有白馬廟南接耀州界(縣/志)¶
飛仙山　在縣南三十里有飛仙洞俗傳為葛洪昇仙¶
　處又東南為鳳凰原(縣/志)¶
兔窩嶺　在縣南三十里相傳唐太宗為秦王時獵兔¶
　於此石上有兔形矢跡(西安/府志)金牛嶺在兔窩嶺南俗¶
<pb:KR2k0050_WYG_013-34a>¶
　傳有牧兒遇虎一黄牛與格鬭得免會秦王擒劉黑¶
　闥歸親射其虎於嶺上獲之因名(縣/志)¶
三泉山　在縣東南三十里與耀州將軍山接界又鰲¶
　背山在三泉山東與富平明月山接界(州/志)¶
沮水(即宜君水又/名梁寨河)在縣西四十餘里自宜君界逕耀州¶
　流入縣界又南流復入耀州界即宜君水也(縣/册)宜君¶
　水自州西北受府西河南入同官縣境為梁寨河又¶
　南受吕村河又西南受沙羅水又南復入州境(州/志)¶
<pb:KR2k0050_WYG_013-34b>¶
銅官川(一名/同水)在縣東北一里西南流合漆水入耀州界¶
　太元九年苻秦堰銅官川水以困姚萇即此(縣/册)銅官¶
　水出祋祤縣東北而西南逕銅官川謂之銅官水又¶
　西南流逕祋祤縣東(水經注耀祋祤/縣今屬  州)銅官川在縣北¶
　五十里(寰宇/記)銅官川亦謂之同水源出哭泉自縣北¶
　南流與漆水合(縣/志)¶
漆水　在縣東北五十里源出北髙山以地多漆木而¶
　名西南流合銅官川又南受雄同川水又西南受雷¶
<pb:KR2k0050_WYG_013-35a>¶
　平川水又西南入州界其水善溢甚為邑患(縣/志)漆水¶
　源出雍家原(州/志)¶
雄同川　在縣東四十里西南流合銅官水(長安/志)¶
雷平川　在縣西二十里南流入銅官水(縣/册)¶
大石盤川　在縣東北三十里又有小石盤水在縣北¶
　四十里循馬蘭山北而東流合大石盤水(州/志)在馬蘭¶
　山北東流入坊州宜君縣界(長安/志)¶
烏泥川　在縣東北十五里源出車挽溝又有漢井泉¶
<pb:KR2k0050_WYG_013-35b>¶
　水在縣東北三十里南流合烏泥川東入蒲城界(縣/志)¶
　烏泥川源出鰲背山逕縣東南流入白水縣為白水¶
　又入蒲城縣為南河水又東南流入於洛(縣/册)¶
清亷泉　在縣署内以昔有亷官稱(賈/志)芹井在儒學内¶
　水味甚佳比他井每斤重二兩洪武二年常國公遇¶
　春行兵至此鑿(西安/府志)¶
柏榆泉　在縣西南一里(長安/志)水色極清(西安/府志)¶
三山泉　在縣東南浴之愈宿疾(西安/府志)¶
<pb:KR2k0050_WYG_013-36a>¶
亭子泉　在縣東一里(長安/志)¶
　　白水縣¶
秦山(即馬/蘭山)在縣西北五十里東連黄麓西接荆岐山路¶
　通鄜延環慶有所謂暗門者最為險隘(賈/志)白水縣有¶
　馬蘭山(隋書地/理志)小秦山在白水縣相傳自古形勢阻¶
　隔不通往来後秦王經此軍不得過王下馬拜山自¶
　崩解有路通中部宜君(雍勝/畧)山極髙寒雖晴久積雪¶
　不消冬旭映射望之如立玉然(縣/志)山髙八里許西北¶
<pb:KR2k0050_WYG_013-36b>¶
　跨宜君東南跨白水縣之唐寨村收水村車家原俱¶
　附此山晉元康六年盧水胡反郡尉張光戍馬蘭山¶
　即此(縣/册)¶
大神山　在縣西北七十里(西安/府志)山勢髙峻儼如人形¶
　特立故名(賈/志)¶
牛仙洞　在縣東南三十里(縣/圖)在阿門村石崖畔正徳¶
　初有人在洞門見草書數行題至正字(縣/志)¶
五龍山　在縣東南五十里有五龍廟接蒲城界(縣/册)白¶
<pb:KR2k0050_WYG_013-37a>¶
　水縣有五龍山(魏書地/形志)五龍山在金粟山東(縣/志)¶
黄龍山　在縣東北六十里盤衍如龍土皆黄色故名¶
　(縣/志)倉帝陵在其下(同州/志)山髙五里許跨澄城洛川白¶
　水三縣(縣/册)¶
陽武山　在縣東北七十里相傳為蒼聖發靈之地(縣/册)¶
　(有按陽武村在縣東北七十里/  蒼聖廟府志作縣東三里誤)¶
　(附/考)姚谷縣有黄崖山(魏書地形志黄按姚谷故城在/今縣東北近  龍山則黄龍山)¶
　(疑即黄/崖山也)¶
<pb:KR2k0050_WYG_013-37b>¶
洛水　在縣東三十里自宜君界来東南逕縣東又東¶
　南入澄城蒲城界沮水舊循鄭渠東至此入洛今富¶
　平之流已絶矣(禹貢/錐指)洛在漆沮之東至白水縣與漆¶
　沮合而南流所謂洛即漆沮言其本同也(雍/録)洛水抵¶
　黄龍山麓東折又南過阿門村距縣三十里又東循¶
　五龍山陰南流入蒲(縣志考詳/見圖)¶
鐵牛河　在縣北三十里河中有鐵牛鎮水東流入洛¶
　河(縣/志)源出秦山之南逕武子渠村三十五里入洛水¶
<pb:KR2k0050_WYG_013-38a>¶
　(縣/册)¶
孔走河(即栁谷水一/名彭衙水)在縣東北自澄城界来南流入洛¶
　(縣/圖)衙城側有栁谷水即彭衙水南流至縣理東北入¶
　洛(郡國縣道記東衙/縣故城在縣  北)¶
白水河(即沮水亦名漆/水又名白石河)在縣西三里東南流至蒲城界¶
　入洛(縣/圖)直路縣沮水東入洛(漢書地理志部直/路縣今屬中)沮水¶
　自逕當道城南又東逕蓮勺縣故城北又東逕漢光¶
　武故城北又逕粟邑縣故城北又東北注於洛水(水/經)¶
<pb:KR2k0050_WYG_013-38b>¶
　(注屬當道城今屬富平蓮勺縣/今  渭南粟邑故城在縣西北)白水縣南臨白水(元/和)¶
　(志/)洛水東南沮水入焉故洛水亦名漆沮水其境東¶
　南多白玉因曰白水(寰宇/記)白水其色如雪因以名縣¶
　(雍勝/畧)即烏泥川之下流由縣西而來北受白石水又¶
　北龍門溝水又受虎頭溝水又折而東至五龍山隂¶
　入於洛同州志　(按水經注沮水至富平分二派其/一自富平逕臨潼北境入渭其一)¶
　(自富平至白水入洛今本縣沮水為/烏泥川之下流蓋富平之流已絶也)¶
龍門溝水　在縣西二里源出城西北隅西南流入白¶
<pb:KR2k0050_WYG_013-39a>¶
　水(縣/册)¶
虎頭溝水　在縣西一里源出城西南隅南流入白水¶
　(縣/册)¶
鳳凰溝水　在縣東五里(西安/府志)南流入白水(縣/圖)¶
鉗耳溝水　在縣東二十里(縣/志)南流入白水(縣/圖)¶
永益池　即城西蓮池宋甯㕘築隄注水以便民汲飲¶
　廢址尚存(縣/志)¶
　　乾州¶
<pb:KR2k0050_WYG_013-39b>¶
梁山　在州北十里(西安/府志)太王去邠踰梁山(孟/子)始皇三¶
　十五年幸梁山宫(秦始皇/本紀)梁山在岐山東九嵕山西¶
　(顔師/古注)漠西縣有梁山(魏書地形志西漠/西故城在州  北)山在雍州好¶
　畤縣西北十八里(括地志州好畤/故城在  東)梁山髙宗乾陵所¶
　在(元和/志)山在京兆府奉天縣北五里(地理通釋今奉/天故城即  州)¶
　(治/)山髙三百七十四丈周九里廣二里正南兩峰並¶
　峙直北一峰最髙東與醴泉之九嵕比峻西與五峰¶
　相映南與武功之太白終南遥拱為一州大觀其相¶
<pb:KR2k0050_WYG_013-40a>¶
　近有玉洞在州西北五里(州/志)¶
石門山　在州西北十里許其下有響石潭(州/圖)在好畤¶
　縣西十五里美川鄉(寰宇/記)幕谷在奉天城西北(通鑑/注)¶
　漠谷在州西北十里甘澤廟北崖髙數丈壁立嶙峋¶
　水落勢如瀑布(州/志)¶
西崖(一名武/水崖)在州西五里壁立如削即武水崖又有藥¶
　王洞在漠谷河東(州/志)¶
明月山　在州西(州/册)在好畤縣西十五里與扶風縣分¶
<pb:KR2k0050_WYG_013-40b>¶
　界(寰宇/記)山下有呉妃陵東嶺上有婁敬廟(長安志風/亦見扶)¶
　(縣云在州東北/十二里者誤)¶
六陌(六一/作陸)在州東十五里一謂之陸陌有鎮(州/志)¶
丹崖　在州東三十五里即唐竇氏二女投崖處至今¶
　卉草拳曲土石皆赤(州/志)¶
豹谷　在州東北十里(州/册)鷄子堆在州東北十五里有¶
　唐僖宗靖陵(西安/府志)¶
五峰山　在州東北五十里五峰並峙多産藥物上有¶
<pb:KR2k0050_WYG_013-41a>¶
　靈湫禱雨多應(州志泉亦見永/夀醴  二縣)¶
峗山(峗邱毁反/一作垝)在州東北接永夀縣界(州/圖)垝山在好畤¶
　縣東(漢書地/理志)¶
武亭河(即杜水一名大/横水一名武水)在州西四十里自麟遊界来又¶
　南流入武功界一名武水即中亭川之上流水經注¶
　之大横水也(州/册)¶
漠谷水(漠一作莫即莢水一名/夾道水一名安陽泉)在州西自永夀縣流入¶
　合錦川水又南入武功界(州/圖)莢水出好畤縣梁山大¶
<pb:KR2k0050_WYG_013-41b>¶
　嶺泉南逕梁山宫西(水經/注)莫谷水在州西北自永夀¶
　縣麻亭嶺流逕好畤又西南入武功界本名安陽泉¶
　流逕莫谷故名莫谷水後魏於水西置縣因名莫西¶
　(寰宇/記)水逕奉天縣西五里其西岸半崖坡内有妲己¶
　墓(長安/志)漠谷河西南流逕州西北四十里地名龍¶
　塘口泉温可浴又逕州西南三十里入武功界合渭¶
　亦謂之夾道水(州/志)¶
泔河(即甘/谷水)在州東北十五里(州/圖)奉天縣有甘谷水(金史/地理)¶
<pb:KR2k0050_WYG_013-42a>¶
　(志/)水自永夀縣温秀嶺流至奉天界又入醴泉縣合¶
　於涇(寰宇/記)水在州東北二十里流逕縣界四十里(長/安)¶
　(志/)甘谷神潭在州東二十里土人聽水聲以占風雨¶
　似風即風似雨即雨(州/志)¶
風洞天池　在州西三十里風洞寺下禱雨輒應(州/志)¶
甘井(一名/御井)在州城内興國寺前一名御井井水多鹹此¶
　獨甘唐徳宗行在所用州牧王鳳曾作亭表之今廢¶
　(州/志)¶
<pb:KR2k0050_WYG_013-42b>¶
沙溝泉　在州東十里(州/志)¶
　　武功縣¶
東原西原(一名上武亭川/原又名雍原)西原在縣西即縣城所附者¶
　東原在縣東(賈/志)亦謂之上武亭川原上武亭川東原¶
　至興平西界二十五里上武亭川西原至扶風東界¶
　十一里有竒胡三省曰東西原地皆髙平可屯兵(長/安)¶
　(志/)西原一名雍原即古周原也或曰通東西原皆謂¶
　之雍原又有鳳岡即雍原北岡也(縣/志)¶
<pb:KR2k0050_WYG_013-43a>¶
三畤原(一名/南原)在縣西南二十里髙五十丈西入扶風界¶
　(元和/志)一名南原自西而東盡於漆水之西滸北臨湋¶
　南距渭在縣境者十餘里(縣續志縣詳/見扶風)¶
渭水　在縣南三十五里自郿縣界来與盩厔接界又¶
　東入興平界(縣/冊)渭水自武功縣合温泉水又東逕斄¶
　縣故城南又東合雍水又東逕郿塢南(水經注屬漢/武功今  郿)¶
　(縣斄縣故城/在縣西南)渭水由扶風入縣界至永安鎮南屬盩¶
　厔北屬武功行五十餘里至薛固鎮入興平界(縣續/志)¶
<pb:KR2k0050_WYG_013-43b>¶
　(詳見/圖考)¶
雍水(一名湋水一名白/水一名圍川水)在縣西南十二里自扶風界流¶
　来又流入興平界(縣/圖)雍水東逕美陽縣之中亭川與¶
　大横水合又南逕美陽縣西又南流注於渭(水經注/  美陽)¶
　(縣今屬/扶風)雍水俗名白水亦曰圍川水西北自扶風界¶
　流入(寰宇/記)雍水至縣合武亭水(長安/志)湋水自扶風東¶
　門外受鳳泉水又至縣南合漆水南流入渭(縣/志)¶
武亭河(即杜水又名大横水俗呼漆/水又名好畤河又名武功河)在縣東門外自乾¶
<pb:KR2k0050_WYG_013-44a>¶
　州界流入合雍水(縣/圖)大横水自合鄉谷水又南莢水¶
　注之又南逕美陽縣之中亭川注雍水謂之中亭川¶
　(水經/注)武亭水北自好畤縣来至縣南立節渡合渭水¶
　(長安志乾好畤/縣今屬  州)漆水今訛為武水自邠岐之間来至¶
　縣北受浴水又南流合湋水入渭(縣/志)漆水俗呼好畤¶
　河至黄家堡入縣界行二十餘里至縣東門外受漠¶
　谷水合流八里許至毛家嘴會湋水至橋頭入渭(縣/續)¶
　(志/)¶
<pb:KR2k0050_WYG_013-44b>¶
良溝泉水　在縣北十五里永樂初湧出(賈/志)地名遊鳳¶
　其水入武功河(雍大/記)¶
莫谷水(即莢水又名浴/水亦名沮水)在縣東北自乾州流来合武亭¶
　水莫一作莢二字形頗相𩔖疑水經注訛莫為莢也¶
　(縣/圖)莢水南逕梁山宫西又南逕美陽縣之中亭川注¶
　雍水(水經/注)武功縣有莫谷水(寰宇/記)莫谷水自奉天縣¶
　界流十里至武功縣東北合武亭水(舊圖經乾奉/天今屬  州)浴¶
　水即乾州西夾道水也從邠西梁山来意此或即沮¶
<pb:KR2k0050_WYG_013-45a>¶
　水關西人讀浴若于于沮固易訛耳(縣/志)自董晁村入¶
　縣界又十五里入於漆谷讀曰峪俗名沐浴蓋漠谷¶
　之轉訛(縣續/志)¶
滸西溪　在縣南五里許(西安/府志)其地為故明康太史海¶
　别墅(縣/册)¶
建子溝　在縣南十七里地近慶善宫以唐太宗生此¶
　故名(西安/府志)¶
清溝　在縣東五十里(縣/册)¶
<pb:KR2k0050_WYG_013-45b>¶
陂池　在縣北二十里義門鄉(西安/府志)¶
　(附/考)王井即唐太宗書院井也味極甘美(西安府志湮/按此井今)¶
　　永夀縣¶
武陵山(一名翠/屏山)在城外西南昔在城内上有武陵寺(縣/圖)¶
　山形如屏亦名翠屏山(西安/府志)後魏平陽王熙建有浮¶
　圖(縣/志)¶
分水嶺　在縣北十里下有泉分流南北故名其南泉¶
　即吕公渠之源(縣/志)¶
<pb:KR2k0050_WYG_013-46a>¶
髙泉山(一名甘/泉山)在縣北二十五里亦曰甘泉山(元和/志)永¶
　夀縣有髙泉山(金史地/理志)在縣北二十里莫谷水源出¶
　此(寰宇/記)麻亭嶺在縣北漠谷水所出(縣/册)¶
永夀原　在縣西北(縣/圖)本名廣夀原隋避煬帝諱改今¶
　名(寰宇/記)魏廣夀縣以此名(西安府志縣廣/夀故城在  北)¶
天堂山　在縣西北十里上有石洞如堂(賈/志)¶
盤道山　在縣西五里以徑路盤曲名(西安/府志)¶
石牛山　在縣西十里有石牛神廟(縣/志)¶
<pb:KR2k0050_WYG_013-46b>¶
種金坪　在縣西南七十里(縣/册)在好畤鎮西北(縣/志)¶
明月山　在縣西南八十里夜望之如月(雍勝畧及亦/見乾州  扶)¶
　(風/縣)¶
峗山　在縣西南九十里(雍勝畧州/亦見乾)¶
五峰山(即温宿山宿一作秀/又作修一名三陽山)在縣東南八十里南界乾¶
　州東界醴泉發脉於分水嶺連延七十里陡起五峰¶
　為九嵕山昭陵之祖脉其下有三女塜或傳為邑田¶
　氏三貞之墓未詳山上寺内有寳泉旱禱則應(縣/志)永¶
<pb:KR2k0050_WYG_013-47a>¶
　夀縣有温修山一名温秀山(寰宇/記)温秀山實三陽山¶
　也謂之温秀蓋習俗訛耳(開山圖縣詳/見醴泉)¶
烈山　在縣東三里上有烈山神祠(雍勝/畧)¶
灰堆山　在縣東三十里(縣/志)¶
漠谷水(一名安陽泉/又名沐浴泉)在縣西北二里一名沐浴泉南流¶
　八十里入乾州之夾道河又至武功為遊鳳河其水¶
　常温宜沐浴故名(縣/圖)源出髙泉山本名安陽泉南流¶
　逕漠谷謂之漠谷水(寰宇/記)¶
<pb:KR2k0050_WYG_013-47b>¶
錦川河(一名沙/凹河)在縣西南六十里一名沙凹河流五十¶
　里入於乾州之龍塘合漠谷水(縣/册)川中石多錦文故¶
　名(賈/志)在好畤鎮東源出麟遊縣来經縣西南合於安¶
　陽水(縣/志)¶
泔河(一名/東河)在縣東一里一名東河自分水嶺東南流九¶
　十里入乾州界¶
指盤河　在縣東南四十里彭村里山勢㢠廻旋其水不¶
　涸不溢(西安/府志)¶
<pb:KR2k0050_WYG_013-48a>¶
大峪河　在縣北十餘里源出分水嶺東北流入邠州¶
　界(縣/册)¶
庵頭溝水　在縣東五十里(縣/志)大乗溝水在縣東北四¶
　十五里永夀坊又聖母溝水在縣東北五十里其水¶
　俱東北流入於涇(縣/圖)¶
麻子溝(子一/作池)在縣南十五里古多漚麻於此(西安/府志)¶
石泉　在縣東一里水從石穴中出(西安/府志)¶
吕公泉(一名惠/民泉)在縣北五里(縣/圖)邑無井泉宋吕大防為¶
<pb:KR2k0050_WYG_013-48b>¶
　令行近境得泉二欲導之入城而地勢髙下不一乃¶
　用考工置臬法凖之不旬日間疏為渠又益民泉在¶
　縣西北三里舊流入街市居民便之(西安/府志)邑人白用¶
　字器之至大二年間行至北郭五里許俯瞷流泉汩¶
　汩而南乃以鍤掘地得導水瓦溝金舊制也續瓦引¶
　流直逹城内民利賴之(賈/志)源出分水嶺有三泉滙為¶
　一亦謂之吕公惠民泉金太和中主簿邢珣元延祐¶
　中白處士重修後漸湮廢康熈九年知縣張焜修復¶
<pb:KR2k0050_WYG_013-49a>¶
　嗣以地震瓦溝壓裂雍正十年知州王以觀又修治¶
　之有碑記其事(縣/册)¶
靈泉　在縣北七里遇旱其上有霧即雨(西安/府志)¶
瀑布泉　在縣西南十八里祁家坡飛流直下産婦汲¶
　之則水縮禳祭之乃復出又甘井在縣西南二十五¶
　里(縣/志)¶
美井　在縣南四十里(縣/志)¶
醴泉(一名/神泉)在縣東南三十五里彭村有土橋水過橋南¶
<pb:KR2k0050_WYG_013-49b>¶
　泄澗下久旱聞泉中吼聲則雨以穢物投之則水不¶
　逾橋滲入土中待穢盡水乃復出人呼神泉(縣/志)¶
平泉　在縣東二十里平地湧出味甘久旱不涸(縣/志)¶
漆泉　在縣東北四十五里其色如漆(西安/府志)¶
　　邠州¶
紫薇山　在州城内西南隅連跨外郭上有宋金時屯¶
　兵故砦(州/志)山有后稷砦相傳内有宅宋楊延昭所居¶
　(雍大/記)¶
<pb:KR2k0050_WYG_013-50a>¶
豳山(一名鳳凰山又名/豳巖又名安定巖)在州治南城垣所依又夀山在¶
　城東南山髙而頂平上有居民及茂林修竹之勝(賈/志)¶
　豳山巖壑欹嶔委曲百折瀑布飛濺一名安定巖(方/輿)¶
　(勝/覽)立州依以為城陡峻險固易守難攻(雍大/記)豳山亦¶
　名鳳凰山俗以為周初鳳凰所棲地左列夀山前依¶
　澗水亦謂之邠巖又履跡坪在城南門外俗傳為姜¶
　嫄履跡處(州/志)五龍原在豳山之麓或以為即詩所云¶
　瞻彼溥原者(州/册)五龍原在新平縣南三里原側有五¶
<pb:KR2k0050_WYG_013-50b>¶
　泉水因名(元和志今新平/故城即  治)¶
龍柏山　在州北三十里山形髙聳上多叢柏(州/志)¶
明岨山　在州西十里其麓有水簾洞有水流出深不¶
　可測唐貞觀中鑿山為連珠小竅形肖飛閣每嵗元¶
　宵民率張燈於此以祈年又相近有白兔崖崖石青¶
　赤兔形白色(州/志)¶
陳陽原　在州西南(州/圖)後魏於陳陽原上置白土縣(元/和)¶
　(志在白土故/城  州西南)白土水流經白土原東陳陽原西(寰宇/記)¶
<pb:KR2k0050_WYG_013-51a>¶
　(按此則陳陽原西/又别有白土原也)¶
賀家谷　在州西南為唐賀桂故宅(州/志)¶
夏侯坡　在州東五里又蒲澤谷在州東七里相傳宋¶
　潘邠老讀書處泉流如帶石洞尚存(州/志)¶
豳谷　在州東北三十里舊三水縣即公劉立國處(雍/大)¶
　(記/)¶
涇水　在州北三里自長武縣流入又東南入淳化界¶
　(禹貢/錐指)西北自宜禄界流入(元和志長唐宜/禄今屬  武縣)新平倚有¶
<pb:KR2k0050_WYG_013-51b>¶
　涇水(金史地理志/  詳見圖考)¶
黑水河(即汭水一名宜禄/川一名逹溪川)在州西四十里與長武縣接¶
　界其流入涇(州/志)汭水在邠州又東逕宜禄川俗謂之¶
　宜禄川水(潛確/𩔖書)逹溪川源出隴之五馬山逕靈臺縣¶
　為西川至邠州入涇邠志云梁山黑水即此(賈/志)¶
安化河　在州西二十里北流入涇(州/志)¶
水簾河(即漆水一/名白土川)在州西十里(州/圖)民之初生自土沮漆¶
　(詩經/大雅)太王去邠渡漆沮踰梁山至岐下(史記周/本紀)公劉¶
<pb:KR2k0050_WYG_013-52a>¶
　遷豳居漆沮之地(鄭氏/注)漆縣故城在邠州新平縣沮¶
　水不知所在(後漢書注遊漆/縣今屬麟)漆水在新平縣西九里¶
　北流注於涇今麟遊縣亦有漆水與此異(元和/志)按水¶
　經注云漆水自宜禄界来又東過漆縣北以此驗之¶
　即邠州所理是也今縣西九里有白土川東北流逕¶
　白土原東陳陽原西或恐即漢之漆水但古今異名¶
　耳今麟遊縣東南亦有漆水南流與杜陽水合非漢¶
　之漆水也(寰宇記縣辨/見麟遊)¶
<pb:KR2k0050_WYG_013-52b>¶
洪龍河　在州城西或以為即詩之過澗(州/志)源出州南¶
　孫村北流入涇河(州/册)¶
南河　在州城東或以為即詩之皇澗(州/志)南河水源出¶
　州南張家堡北流入涇河(州册三按皇過二澗文翔/鳳以  水之支唐梁渠二)¶
　(川當之與/此不符)¶
三水河(即汃/水)在州東北三十里(西安/府志)即汃水西南流入¶
　涇河(州/册)¶
大峪河　在州東三十里源出州南永夀界之分水嶺¶
<pb:KR2k0050_WYG_013-53a>¶
　逕新廟頭離州七十里東北流入涇河(州/册)公主川在¶
　州東南唐姜慶尚新平公主賜第於此(州/志)¶
清溪　在州西南三十里與麟遊接界(州/册)¶
西湖　在州西北隅有范文正公眉夀堂故址(州/志)¶
石龍渦　在州西北十里隔涇河(州/册)山中斗峻人鮮能¶
　至間有至者言渦乃一大坎中刻石為龍形然不知¶
　埋自何時延祐碑謂禱雨以器取水迎至城隍祠雷¶
　即隱隱起座隅久之大雨霶霈(明都穆石/龍渦記)¶
<pb:KR2k0050_WYG_013-53b>¶
仰天池　在州西南七十里今涸(州/志)¶
狼乳溝　在州南俗傳即平林寒氷之地(州/志)即棄后稷¶
　狼乳處(雍勝/畧)¶
惠民泉　在州西翠雲庵下(州/志)¶
錦谷泉　在州東南(州/志)¶
惠濟泉　鳴玉泉　一碗泉　俱在州東三里又州城¶
　東門外有泉出南菴清冽可飲居民呼為南菴水(州/册)¶
　(附/考)新平倚有潘水(金史地理志/按此水無考)　邠州有要策池宋¶
<pb:KR2k0050_WYG_013-54a>¶
　太平興國中白龍見於此(册府元龜里按賈志徵寧/縣東六十  有要册湫疑)¶
　(即此則池當在州/東北接徵寧界)¶
　　三水縣¶
豳山(一名翠屏山/一名掛榜山)在縣治南縣城踞其上亦名翠屏山¶
　大雅所謂南岡者也(賈/志)亦名掛榜山其上有孫真人¶
　行祠(縣/志)¶
鳳凰山　在縣治西北隅舊有阿陡堡(縣/志)¶
鷄阜山　在縣東里許舊縣城址在其前盤廻突聳俯¶
<pb:KR2k0050_WYG_013-54b>¶
　視邑隍(縣/志)¶
後峪　在縣北十里又縣北二十里為大峪又縣北三¶
　十里為北峪(西安/府志)¶
白虎峪　在縣西北十五里茂草四圍長峪七折即唐¶
　鄭谷詩所云峪評白虎藏巖洞也(縣/志)¶
馬嶺山　在縣西北六十里(縣/册)俗名箭栝嶺抵慶州界¶
　馬嶺水所出(寰宇/記)¶
豳原　在縣西十里豳城在原上史記云武王登豳之¶
<pb:KR2k0050_WYG_013-55a>¶
　阜以望商邑蓋登此也(括地/志)¶
焦家山　在縣南五里(縣/志)¶
甘峪　在縣南十里(西安/府志)路出長安為孔道南上五里¶
　長坂通古公原(縣/志)¶
栁峪　在縣南三十里(州/志)¶
佛面坡　在縣東南五十里(縣/圖)黑石巖在縣東南五十¶
　里石門山西其巖色黝緇似漆壁立萬仞(名山/記)¶
肖墖山　在縣東七里形似浮圖(賈/志)窰峪義峪麻峪皆¶
<pb:KR2k0050_WYG_013-55b>¶
　在其下(西安/府志)峻聳干雲亦石闕之支也其相近有白¶
　石洞邑人文倬天種桃百株春月紺紅如錦改名桃¶
　源(縣/志)¶
石嘴山(一名/馬闕)在縣東十五里三面壁立惟一徑可通亦¶
　名馬闕(縣/志)¶
蒲峪　在縣東二十五里(西安/府志)¶
堡嶺　在縣東三十里即漢之左谷嶺有元人所建蘭¶
　若而一支旁出俗名龍嘴文少蒼種柏千株易名龍¶
<pb:KR2k0050_WYG_013-56a>¶
　山絶頂有泉名龍泉亦名天池泉兩面石壁數仞泉¶
　自嶺直下徑達堡中昔元人避兵據堡嶺汲飲不絶¶
　者賴此(縣/志)¶
中嶺(中一/作仲)在縣東三十里堡嶺之右峭壁三百尺下臨¶
　汃水髙下穴數十可容數百人相傳為漢盧芳所鑿¶
　今名官家洞宋元明之季民多避兵於此(賈/志)官家石¶
　洞前對石門山後負兩女砦左有堡嶺寺右有鷄阜¶
　山蓋先賢造作之遺跡(石洞/碑)中嶺巖覆數丈可避風¶
<pb:KR2k0050_WYG_013-56b>¶
　雨其麓有官家洞亦名飛雲洞相傳即古公時之陶¶
　復陶穴也又桑村洞在官家洞左或謂為元御史桑¶
　哥失里所穿門依碧流崖懸翠靄今為覽勝之地(縣/志)¶
劉家山　在縣東四十里舊有炭窠康熈四十年久雨¶
　崩陷遂失其利(縣/志)¶
石門山(一名/石闕)在縣東六十里相傳為秦太子扶蘇賜死¶
　處碑刻剥落不可考(賈/志)五丈渠水出雲陽縣石門山¶
　(水經注淳雲陽/縣今屬  化)三水有石門山(金史地/理志)石門山在漢¶
<pb:KR2k0050_WYG_013-57a>¶
　名石闕髙峻挿天對峙如門漢武時於此立關其北¶
　為戴家山林木陰翳千巖環拱又其南為攢天嶺峻¶
　矗切雲文太青改名捫天又扶蘇廟下有湫亦名乾¶
　湫祈雨䖍誠則應湫如甘露或見於屋梁樹杪間注¶
　之瓶以禱此湫之神異者(縣志淳石門山/又見  化耀州)¶
蘭陵山　在縣東六十里(縣/册)¶
觀音崖　在縣東北二十五里藤蘿垂陰漣漪遶徑中¶
　有靈湫深不可測旱禱輒應謂之觀音湫又崖之右¶
<pb:KR2k0050_WYG_013-57b>¶
　有趙家洞一名琅天洞深邃寛平内有石屋又流石¶
　洞在趙洞右洞開谷中環遶如城而外復有兩巖對¶
　峙如門(縣/志)¶
蟠龍山　在縣東北三十五里(縣/志)¶
兩女砦山　在縣東北七十里地勢髙聳南望平衍其¶
　麓有兩塚相傳為秦扶蘇二女葬處(縣/志)其相近有神¶
　林山(縣/册)¶
分水嶺　在縣東北九十里接耀州界脉自子午嶺来¶
<pb:KR2k0050_WYG_013-58a>¶
　北入大漠東為延州西為慶州(縣志州亦/見耀)¶
勅修川(一名/羅川)在縣東北三十里(縣/册)三水縣有羅川水(金/史)¶
　(地理/志)因後秦姚襄得名源出分水嶺南流合皇澗入¶
　涇(縣/志)¶
支唐川(即皇澗一/名陵水)在縣北二十里自慶陽府徵寧縣流¶
　入(縣/圖)夾其皇澗(詩經/大雅)水經注云大陵小陵水出巡和¶
　南殊川西南逕寧陽城陵水即皇澗也(寰宇/記)在溥原¶
　之後澗大故稱皇俗謂之支唐川(縣/志)¶
<pb:KR2k0050_WYG_013-58b>¶
梁渠川(即過澗又/名炭泉)在縣西北十八里(縣/册)遡其過澗(詩經/大雅)¶
　傅氏曰二澗當在邠州界孔氏曰皇澗縱在兩傍夾¶
　之過澗横故在北嚮之今過澗在縣北二十里(賈/志)梁¶
　渠川即文與可丹淵集所稱三泉之炭泉澗起於溥¶
　原自北而西南過其境謂之過澗或謂汃川及兩澗¶
　乃三水之總名(縣/志)¶
汃水(汃普八切即師水一/名三水河俗名縣河)在縣南門外一名三水河(賈/志)¶
　源出石門山流合玉泉白馬泉稍泉故以名縣(西安/府志)¶
<pb:KR2k0050_WYG_013-59a>¶
　源出宜君縣競窩山西南流逕縣西南合於涇(州/志)汃¶
　水見許氏説文亦名師水取地水師之義也又連家¶
　河在縣東十里發源石門經中嶺北流入汃水(縣/志)¶
白馬泉水　在縣東里許入汃水今湮(縣/册)源出大像寺¶
　下其水紺碧每陰雨則伏而不流旱則湧溢人莫測¶
　其異(縣/志)¶
東澗河　在縣城東賔暘門外清流如綫環城而南注¶
　於汃水昔嘗導之入城今廢(縣/志)¶
<pb:KR2k0050_WYG_013-59b>¶
稍泉水　在縣南一里入汃水(縣/册)在縣南磯頭之隈有¶
　二泉湧出清泠迥異其水産蠏(縣/志)¶
玉泉水　在縣南二里入汃水(縣/册)在縣南玉泉觀之左¶
　水冽而甘淵深丈餘有物穢之則涸康熙甲寅夏邑¶
　令林逢泰禱雨立應(縣/志)¶
西溪河　在縣西門外南流入汃水(縣/册)左遶城趾右環¶
　槐壁夏秋雨潦澎湃橋宜防備(縣/志)¶
温涼河　在縣西三里源出寳峰峪温泉冬温夏涼味¶
<pb:KR2k0050_WYG_013-60a>¶
　亦清甘南流入汃水(縣/志)三水縣西有煖泉亢旱不竭¶
　沍寒不氷故名又謂之温涼泉(錢若愚/煖泉記)¶
蒼耳溝水　在縣南十五里西南流入汃水(縣/圖)¶
七里川　在縣東南六十里(縣/册)其地舊為寧谷驛山迴¶
　水折去佛面坡不逺至淳化入涇(縣/志)¶
清水(一名五丈渠/又名清谷水)在縣東六十里源出石門山東南流¶
　入耀州界(縣/圖)五丈渠出雲陽縣石門山謂之清水東¶
　南流逕黄嶔山西又南入祋祤縣(水經注耀祋祤/縣今屬  州)¶
<pb:KR2k0050_WYG_013-60b>¶
萬夀湫　在縣東北二十餘里羅唐兩川之交(縣/志)三水¶
　縣北有萬夀湫唐大厯八年因風雷而成(唐書地/理志)¶
金沙泉(一名/金泉)在縣北二十里半川村一名金泉(州/志)在縣¶
　北溥源之下昔有人飲此水見金色燦爛故名即唐¶
　鄭谷詩所云地湧金泉過石門也(縣/志)¶
松林泉　在縣東五十里(縣/册)在秦輝鎮松林坡下水出¶
　如珠(西安/府志)¶
　　淳化縣¶
<pb:KR2k0050_WYG_013-61a>¶
嵯峨山(一名荆山一名嶻/嶭山又名北五臺)在縣東南五十里古名荆山¶
　(州/志)雲陽縣有荆山(漢書地理志西雲/陽故城在縣  北)一名嶻嶭山東¶
　西二十五里南北二十里山上有雲必雨常以為候¶
　(元和/志)五峰秀立土人亦呼北五臺東南三原西南涇¶
　陽接界(縣志陽詳見三/原涇  二縣)¶
夀峰山　在縣北二里又東里許髙崗之上有岱嶽廟¶
　或謂即甘泉賦所云三巒山也今俗呼為三楞山(縣/志)¶
　(巒按文選服䖍注椽巒為甘泉南山又李善云三/  即封巒觀疑椽巒為三楞山而三巒為觀名也)¶
<pb:KR2k0050_WYG_013-61b>¶
蝎子掌山　在縣北四十里冶峪水出此(縣/志)¶
石門山　在縣北六十里亦稱石門關與耀州三水接¶
　界(縣/志)甘泉宫東北有石門山岡巒糾紛干霄秀出有¶
　石巖容數百人上起甘泉觀(雲陽/宫記)峰巗相對望之如¶
　門(元和/志)堯門山俗云石門堯鑿山為門故名史記秦¶
　獻公二十三年與晉戰於石門即此(賈志有按三原/西北  堯門山)¶
　(俗名石門與淳化地界甚逺賈志以此即為堯門/山疑誤姑存其説以俟考又見耀州及三水縣)¶
甘泉山(一名石鼓原/又名磨石嶺)在縣西北五十里一名石鼓原俗¶
<pb:KR2k0050_WYG_013-62a>¶
　又名磨石嶺周六十里(縣/志)范睢説秦昭王曰王國北¶
　有甘泉谷口之固(戰國/策)黄帝接萬靈明廷明廷甘泉也¶
　(史記封/禪書)其陰則冠以九&KR0580;陪以甘泉(班固西/都賦)甘泉山名¶
　漢置宫於上以祈祀(西都/賦注)雲陽先生之墟也中有神¶
　書鐵劵玉石之記(開山/圖)今按甘泉谷北有古槐樹在¶
　故宫南(十道/志)嶺髙出他山距長安甚逺而能望見長¶
　安城堞有通天臺雲雨皆在臺下山中宫殿臺觀與¶
　建章相比(潛確/類書)¶
<pb:KR2k0050_WYG_013-62b>¶
五鳳山(一名五/龍谷)在縣西三十五里五峰如鳳一名五龍¶
　谷(縣/志)¶
巴山　在縣西南十五里下有石將雨則湫出(縣/志)¶
棗坪　在縣南二里其西有封贈原原下有泉(縣/志)¶
仲山　在縣南三十里中山西九&KR0580;東嵯峨山在二山¶
　之中得名俗以嵯峨為孟此山為仲故又名仲山其¶
　相近曰牛山又冶谷在縣東南四十里嵯峨仲山之¶
　間谷口有二石龜形如門俗云其中多古蹟(縣志涇/詳見)¶
<pb:KR2k0050_WYG_013-63a>¶
　(陽/縣)¶
車箱坂(一名車/盤嶺)在縣東北二十五里亦名車盤嶺又相¶
　山一名寨盤嶺亦在縣東北二十五里(縣/志)車箱坂在¶
　雲陽縣西北三十八里縈紆曲折單軌纔通上坂則¶
　平原𢎞敞樓觀相屬即趨甘泉宫道也(元和/志)淳化縣¶
　有車箱坂(金史地理志盤按縣志車箱坂與相/山並載則車  寨盤必非一嶺也)¶
避暑山　在縣東北三十里其相近有鳳凰山退駕原¶
　(縣/册)¶
<pb:KR2k0050_WYG_013-63b>¶
大唐山(一名辰頭嶺/又作神兔嶺)在縣東北四十里亦名辰頭嶺相¶
　傳唐時取茶於此一作神兔嶺南逹涇陽三原西北¶
　直石門關通延安慶陽平涼諸郡又喫茶嶺在縣東¶
　北五十里又有張果老崖其西南麓盤踞縣境與耀¶
　州接界(縣/志)崖在縣東北七十里(州/志)¶
涇水　在縣西南自邠州流入又東南逕醴泉入涇陽¶
　界(州/册)雲陽縣有涇水(隋書地/理志)水經注云涇水東流歴¶
　峽謂之涇峽(寰宇/記)在雲陽縣西南二十五里(元和志/  詳見)¶
<pb:KR2k0050_WYG_013-64a>¶
　(圖/考)¶
七里川(一名姜/嫄河)在縣北三十五里自三水縣流入(縣/志)源¶
　出石門山自三水縣西南流為七里川又逕三里原¶
　為姜嫄河合小峽溝水南入於涇其小峽溝水在縣¶
　北二十五里又五龍水在縣西俱南流合七里川入¶
　涇(縣/圖)雲陽縣有五龍水(隋書地/理志)五龍水出雲陽宫西¶
　南(寰宇/記)¶
通潤溝水　在縣西北二十里其水入涇(州/志)¶
<pb:KR2k0050_WYG_013-64b>¶
冶谷河(一名淳化河一名縣河一/名臨江潭又名龍潭水)在縣東門外即縣河¶
　源出蝎子掌山逕縣東甘泉水自北来入之又馬跑¶
　泉自東北来流入之又東南流逕縣南葫蘆河自縣¶
　西南流入之又一泉水自東北流入之又流逕涇陽¶
　縣至三原縣之謝家村與清谷水合(縣/册)縣河南流出¶
　冶谷故名冶谷水一名臨江潭俗又呼為龍潭水宋¶
　政和中有人刻石於潭之東山又河中有石如蛇名¶
　石蛇阜(縣/志)¶
<pb:KR2k0050_WYG_013-65a>¶
甘泉水　在縣北四十里(州/志)雲陽縣有甘水(隋書地/理志)甘¶
　泉水出石鼓西原(十道/志)其味甘美異於他水又有遊¶
　駕河在縣北十里直通古甘泉即秦漢以来諸君經¶
　遊地也(縣/志)¶
馬跑泉水　在縣東北四十五里逕太山廟下流入冶¶
　谷河(縣/圖)相傳唐太宗獵此馬跑地出泉故名(縣/志)¶
葫蘆河　在縣西源出石河流逕城南入冶谷河(縣/志)¶
米倉溝水(一名/一泉)在縣東北三十里一名一泉南流逕聖¶
<pb:KR2k0050_WYG_013-65b>¶
　人橋流入冶谷河(縣/圖)¶
方里溝水　在縣東北四十里源出神兔嶺流入三原¶
　界入清河(縣/志)¶
城前頭村小河　在縣西四十里(縣/册)在縣西流至奉内¶
　寺水即伏地不得過善化村諺云水過善化非兵即¶
　荒(縣/志)¶
小師泉　在縣東南稱為仲山勝地(縣/志)¶
金泉(一名觀音泉/又名金水泉)在縣東南三十里又名觀音泉世傳¶
<pb:KR2k0050_WYG_013-66a>¶
　其水甘香目眵者洗之可明(縣/志)入冶谷二十里有一¶
　槐樹其北有泉名金泉有數穴清徹無底(雲陽/宫記)有人¶
　飲此水見有金色從山上照水中往取得金故名(雍/州)¶
　(記/)¶
白龍泉　在縣東北三十里(州/志)¶
　(附/考)雲陽縣有走馬水(隋書地理志/按此水無考)¶
　　長武縣¶
淺水原(即鶉觚原又名集賢岡一/名四鰲山一名五鳳巢)在縣治西即鶉觚原¶
<pb:KR2k0050_WYG_013-66b>¶
　(縣/圖)鶉觚縣有鶉觚原(魏書地形志南鶉/觚故城在縣)淺水原即今¶
　宜禄縣理所(元和志今宜禄/故城即  治)宜禄縣有淺水原(唐書/地理)¶
　(志/)縣治北有集賢岡上有唐英公祠迴谿巨壑盤旋¶
　險峻或稱四鰲山又謂之五鳳巢即淺水原矣又縣¶
　北五里有淺水墩蓋亦以原而名(縣/志)¶
神龍山　在縣北十五里其山産小蛇長寸許頭有兩¶
　角故名(縣/志)¶
黄萯原　在縣北黄萯草名也原接平涼府涇州界(縣/冊)¶
<pb:KR2k0050_WYG_013-67a>¶
石家山　在縣北進賢里接慶陽府寧州界(縣/冊)¶
盤谷　在縣西三十里三峰鼎峙二水交流邑中之勝¶
　槩(縣/志)¶
龍纒峰(一名/蟹峰)在縣西南十五里亦謂之蟹峰今建堡(縣/志)¶
　在前川河中峰髙百餘丈頂僅二畝餘形如螃蟹水¶
　流環遶故亦謂之龍纒峰(縣/册)¶
宜山　在縣南十里有隋牛𢎞别業故址(縣/志)¶
靜山　在縣南十五里(賈/志)其相近有翔雁山建有堡又¶
<pb:KR2k0050_WYG_013-67b>¶
　縣南二十里有秀峰層峰秀麗望之如畫(縣/志)¶
馬鞍山　在縣南二十里(縣/志)¶
岐山　在縣南二十里(賈/志)¶
畫閣山　在縣南三十里有畫閣寺為誌公説法處旁¶
　有温泉冬月不凍可為湯沐(縣/志)山在亭口里接平凉¶
　府靈臺縣界又相近有屏山(縣/册)¶
黑虎山　在縣東南十里(西安/府志)¶
香山　在縣東南三十里(縣/志)¶
<pb:KR2k0050_WYG_013-68a>¶
三台山　在縣東南接麟遊界(縣/册)¶
囘龍山　在縣東四十里(縣/志)¶
涇水　在縣北二十里自涇州入本境又東南流入邠¶
　州界(縣册考詳/見圖)¶
馬蓮河　在縣西北自寧州来東南入涇(縣/册)¶
泥水　在縣東北自寧州界来流入於涇(縣/册)¶
鴨兒溝水(即陶/林溝)在縣北其水東北入涇(縣/圖)陶林溝在縣¶
　西北五里許宋陶榖故里(縣/志)¶
<pb:KR2k0050_WYG_013-68b>¶
黑水河(即汭水汭一作芮一名宜/禄川俗呼為前川後川)在縣南十五里即古¶
　汭水(縣/圖)芮鞫之即(詩經/大雅)芮鞫芮水之外也(蘇氏/注)芮水¶
　出汧縣西北東入涇(漢書地理志州/汧縣今屬隴)涇州良原縣有¶
　汭水一名宜禄川西自隴州華亭縣流入(郡縣/志)西魏¶
　廢帝以縣南臨宜禄川因改縣名曰宜禄(元和/志)宜禄¶
　川一名芮水自涇州鶉觚縣界流入水經注云汭水¶
　東逕宜禄川俗謂之宜禄水(寰宇/記)宜禄縣有汭水(金/史)¶
　(地理/志)後川河在縣南又南十里有前川河俱自靈臺¶
<pb:KR2k0050_WYG_013-69a>¶
　縣流入合而東流謂之黑水河經縣東四十里停口¶
　鎮合於涇即宜禄水也(縣/志)黑水河源出隴州西北七¶
　十里龍門洞逕涇州至本縣劉主村入境東流七十¶
　里入涇又靈臺河自靈臺縣流来至本縣馬成司入¶
　境遶縣南至河川口合於黑河又漆水在縣東四十¶
　里流入黑水河(縣/册)¶
通濟泉　在縣城北有泉自城下出大旱不竭(縣/志)¶
雙泉　在縣北厓下二泉湧出交流百步(縣/志)¶
<pb:KR2k0050_WYG_013-69b>¶
三泉　在縣西北二十五里(縣/志)¶
馬跑泉　在縣西南二十里去河甚逺先是有楊家少¶
　婦汲河水歸家遇異人於此乞水飲馬婦不吝飲畢¶
　馬跑地出泉(縣/志)¶
龍女泉　在縣東北三十里俗傳為栁毅傳書處(縣/志)¶
　(附/考)水經注云水芹川出羅山縣十子山山一名千子¶
　嶺東流逕宜禄縣北(寰宇記屬按羅山今屬徵寧/宜禄今  長武而水則無考)¶
　　鄜州¶
<pb:KR2k0050_WYG_013-70a>¶
開元坡　在州治北上有開元寺白松甚竒古(雍勝/畧)龜¶
　山在州治西山形如龜又州南一里有髙奴山州東¶
　一里有聖佛谷州北十里有落雲石郎中陳棐有銘¶
　(州/志)¶
郝家原　在州北三十里(州/志)¶
清泉谷　在州北四十里(州/册)¶
趙家原　在州北五十里(州/志)¶
梅柯嶺　在州西北三十里相傳有梅樹為杜甫手植¶
<pb:KR2k0050_WYG_013-70b>¶
　(賈/志)牡丹山在州西北四十里一名花園庄(州/册)¶
大槃山　在州西北(州/册)在直羅縣西北百十里(元和志/  直羅)¶
　(故城在州西又按金史地理志直羅縣/有水盤山疑大槃即水盤或有訛字)¶
大竒原　在州西二十里又州西三十里為楊圏原又¶
　州西五十里為栁池原(州/志)¶
大石崖　在州西百二十里郎中陳棐題飛翠流紅提¶
　學井濟題堆瓊潄玉刻於石(州/志)¶
小山　在州西百五十里取淮南叢桂之義(州/志)¶
<pb:KR2k0050_WYG_013-71a>¶
子午嶺　在州西二百里又相近為河上原山有石洞¶
　知州潘愚刻天險二字(州/志)¶
石空洞　在州西南百十里洞深一丈五尺内有萬佛¶
　石像世傳以為魯班所鑿(名山/記)¶
夀峰山　在州西南百二十里峰形如夀星又相近有¶
　馬尾崖相傳唐太宗出征憩此山石有馬尾遺跡(州/志)¶
櫻桃山　在城南三里山多櫻桃其相近有葦谷以多¶
　蘆葦故名(州/志)¶
<pb:KR2k0050_WYG_013-71b>¶
大迴嶺　在州南十里其上為通道(州/册)唐杜甫入蜀迴¶
　車瞻望於此故名(賈/志)¶
相里原　在州南二十里(州/志)¶
四仙原　在州南七十里(州/志)¶
龍尾坡　在州東十里山蜿蜒如龍又黑鷹崖在州東¶
　二十里舊多黑鷹棲此相傳唐太宗見而射之矢跡¶
　猶存其相近為交道原又州東三十里為儒子原(州/志)¶
卧牛山　在州東北五十里以形似名(雍勝/畧)¶
<pb:KR2k0050_WYG_013-72a>¶
洛水(一名洛交水/又名三川水)在州東百步自甘泉界流入又南流¶
　入洛川界(禹貢/錐指)三川不可到歸路晚山稠(唐杜/甫詩)洛水¶
　又謂之洛交水按三川縣有三川水謂華池水黑源¶
　水洛水同會故名三川(寰宇記州三川/故城在  南)自州北三十¶
　里南楊村入境流七十里至交口村又東南入中部¶
　界(元一/統志)洛水南流至城北合牛武採銅二川南流過¶
　城東水流衝激州城數被其患(州册考詳/見圖)¶
牛武川　在州東北五里西南流注洛水(州/圖)自牛武城¶
<pb:KR2k0050_WYG_013-72b>¶
　東来入洛(州/志)¶
採銅川　在州西北十五里有一石窟中出石脂就窟¶
　可灌成燭至元七年封扄不採(州/册)採銅川為少陵經¶
　遊地在羌村南十里許(郡人齊國儒/獨樂園記)¶
吉子灣水　在州北五里自東山下流来又西南流里¶
　許入於洛(州/册)¶
邱家溝水　在州西北三里州人御史邱野所居因名¶
　水自西来入洛(州/志)¶
<pb:KR2k0050_WYG_013-73a>¶
火熖溝水　在州西南百步(州/志)¶
葦谷水(一名荻/子溝)在州南五里一名荻子溝(州/志)水經注云¶
　葦谷水自葦谷東南流入三川水又砂羅谷水南流¶
　逕黄原祠東合葦川(寰宇/記)水會三川漾碧波雕陰人¶
　唱採花歌舊時白狄今荒壤葦谷凄凄風雨多(唐鄭/玉詩)¶
沙飛溝水　在州南十里其水入洛(州/圖)¶
華池水　在州西南自慶陽府合水縣流入又黑水在¶
　州西南亦自合水縣流入至舊直羅縣東合華池水¶
<pb:KR2k0050_WYG_013-73b>¶
　(州圖源按禹貢錐指元和志云白於山一名女郎山/在洛  縣北考歸徳廢縣在安化縣東北隋改曰洛)¶
　(源故謂白於山在合水縣北者誤而謂洛/源出合水不出安化者蓋亦沿此而誤也)羅川水在¶
　直羅縣南二里(元和/志)直羅川自直羅城南注華池水¶
　(州/志)江家川在州西百三十里又會道河在州南八十¶
　里自翟道原東南流又餘樂川在州西南八十里東¶
　南流入華池水(州/册)¶
靈湫　在州西北十五里祈雨多應(州/志)¶
龍湫　在州西南七十里周迴數里多蒲葦相傳有龍¶
<pb:KR2k0050_WYG_013-74a>¶
　在其下(州/志)¶
蓮花池　在州西北五里舊多蓮花(州/志)¶
亷泉　在巡道公署内副使許瑶題有記(延安/府志)¶
玉女泉　在州治西南二百步其水甚甘(雍勝/畧)在州城¶
　内題咏頗多(延安/府志)泉出龜山下(州/志)¶
温泉　在州東一里其水冬温(州/志)¶
　(附/考)大塞門川在洛交縣西北四里小塞門川在縣西¶
　北十五里(寰宇記即按洛交故城即今治則大小塞/門川疑  採銅川諸水然無確據存考)¶
<pb:KR2k0050_WYG_013-74b>¶
　鄜州東百里有相思河河岸有相思舖令狐挺有詩¶
　(宋朝類苑而按相思舖在州東三十里一名廂西舖/接洛川界  洛川有廂西河蓋亦以語轉而訛也其)¶
　(所云百里者疑亦/以水源目之耳)¶
　　雒川縣¶
大石山　在縣北十里有劉光禄塋(延安/府志)¶
白起山　在縣北二十里秦白起屯兵於此上有嶺為¶
　邑祖山(延安/府志)¶
三冡山　在縣北三十里又縣北三十五里有廣陵原(縣/志)¶
<pb:KR2k0050_WYG_013-75a>¶
杜二山　在縣北四十五里昔時屯兵處(縣/志)¶
髙山(一名大乘山/又名五峰嶺)在縣北五十里上有唐建古寺(延安/府志)¶
　一名大乘山有五峰並峙亦曰五峰嶺(縣/志)¶
香爐山　在縣北六十里太尉里(縣/志)¶
髙廟山　在縣北七十里又相近有華塌山(縣/志)¶
九郎山　在縣西南八里許淳化間建九郎廟土人旱¶
　潦禱此(延安/府志)¶
登髙山(登一/作燈)在縣南七十里其相近有鄜畤山秦祀五¶
<pb:KR2k0050_WYG_013-75b>¶
　畤此其一也鄜城以此得名(縣/志)燈髙山相傳翟王飲¶
　馬洛滸視山燈為度(延安/府志)¶
馬翅谷　在縣南八十里宋李顯宗屯兵於此又縣南¶
　百十里有車箱原(縣/志)紹興中李永竒謀南歸金人賊¶
　殺之於馬翅谷(宋/史)¶
爛柯山　在縣東南六十里其相近有黄梁谷黄梁水¶
　所出(縣/志)相傳為王質遇仙爛柯處(賈/志)¶
黄龍山　在縣東南百二十里接白水縣界(縣/册)常有黄¶
<pb:KR2k0050_WYG_013-76a>¶
　雲罩其上髣髴如龍揺曳(雍勝畧縣又/見白水)¶
紫金山　在縣東南百三十里黄龍山東南又相近有¶
　望觀山山之玉皇廟前有不溢池(縣/志)界頭山在縣東¶
　南百三十里與澄城分界(縣册十按賈志/作五  里誤)¶
麻線嶺　在縣東南百四十里與韓城縣分界(縣圖韓/又見)¶
　(城/縣)¶
硃砂神嶺　在縣東南百五十里為韓城往来通道又¶
　門限山在縣東南百六十里一名門限嶺(縣/志)¶
<pb:KR2k0050_WYG_013-76b>¶
雄兒山　在縣東五十里又聖公山在縣東七十里相¶
　傳為昔時據險保障之地(縣/志)¶
武帝谷　在縣東百二十里上有漢武廟(縣/志)¶
龍舌崖　在縣東北三十里龍尾灣一巒囘顧狀若龍¶
　首飲水上懸一石長七八尺風撼則動而不墜劉司¶
　諫有詩刻崖上(縣/志)¶
界牌山　在縣東北七十里與宜川縣分界(縣/圖)¶
　(附/考)鄜城縣有女陰山(魏書地形志南按鄜城/故縣在今縣  山無考)¶
<pb:KR2k0050_WYG_013-77a>¶
洛水(一名領前河一名上/堡河又名髙家河)在縣西南七十里自鄜州流¶
　入又東南入中部界(縣/圖)洛水自鄜州入境南流岸東¶
　為洛川岸西為中部至交口會葫蘆河又南會沮水¶
　又嶺前河上堡河一名髙家河俱在縣西六十里(縣/志)¶
　(前詳見圖考按縣册領/  上堡皆洛水别名)¶
廂西河　在縣西二十里又三十里鄜州界(縣/志)開撫川¶
　在縣北五十里源出宜川界逕開撫鎮又逕廂西鎮¶
　南合廂西河入洛(縣/册)¶
<pb:KR2k0050_WYG_013-77b>¶
仙宫河(宫一作姑又/名白城橋川)在縣東南四十里一名白城橋川¶
　(縣/册)自宜川界西流入洛(雍勝/畧)¶
黄梁河(梁一/作連)在縣南七十里源出黄梁谷(縣/志)今呼為黄¶
　連河源出爛柯山流入於洛(縣/圖)¶
聿津河　在縣東南百二十里源出韓城界硃砂嶺西¶
　南流逕阿師崖為阿師崖川又逕縣東南九十里為¶
　五龍河又逕縣東南百三十里為石堡川又逕縣東¶
　南百二十里為石門河又西南為聿津河逕朱龍鎮¶
<pb:KR2k0050_WYG_013-78a>¶
　入洛(縣/圖)¶
盤夾川　在縣東七十里(縣/志)今無水(縣/册)¶
楊班湫　在縣東南六十里周一里二十步今堙(縣/册)鄜¶
　州有楊班湫(金史地/理志)姚萇立節將軍楊班居黄梁谷¶
　北其谷西有小谷由来無水夜中有人就班借車牛¶
　十具云我是湫神欲移徙班即備車牛置門前至明¶
　車濕牛汗乃尋車轍至乾谷忽有水方二百餘步其¶
　水極深每水旱祈禱有應(周地圖記洿按郃陽有陽/班湫蓋堰  谷之水而成)¶
<pb:KR2k0050_WYG_013-78b>¶
　(此疑亦傳説/附會之訛)¶
蓮花池　一在城西三里橋畔一在黄連河側今涸(縣/志)¶
靈泉　在縣北二十里(縣/志)¶
石泉　在縣西二十五里石泉寺下其味甘冽(雍勝/畧)¶
青泉　在縣西五十里(縣/志)¶
青龍泉　在縣南五十里(縣/志)¶
柏林泉　在縣南七十里其地多古柏又相近有五眼¶
　泉(縣/志)¶
<pb:KR2k0050_WYG_013-79a>¶
煖泉　在縣東百二十里泉出山嶺(縣/志)¶
　(附/考)洛川縣有鄜水(隋書地/理志)洛川縣有圜水(金史地理/志  按黄)¶
　(梁河近故鄜城疑即古鄜水又按縣志有圁川河在/縣西三十里古縣名然考漢志圁水作圜而圁陰圁)¶
　(陽故縣皆在今葭州屬境與雒川甚相懸/隔疑縣志殆因圜水而傅會為圁水也)¶
　　中部縣¶
橋山　在縣北一里下有沮水潛穿山底經過因名(元/一)¶
　(綂/志)山下水流通行故謂之橋山黄帝葬此(山海/經)山鋭¶
　而髙曰橋(爾/雅)黄帝鑄鼎於荆山鼎成帝崩葬於橋山¶
<pb:KR2k0050_WYG_013-79b>¶
　(古/史)漢武帝北巡朔方還祭黄帝於橋山(史記定辨/見安  縣)華¶
　蓋山在橋山後三峰秀麗形如張蓋髙出諸山即橋¶
　山之支阜(延安/府志)¶
鳳凰山(即鳳嶺一/名二郎山)在縣西一里其形如鳳一名二郎山¶
　其中有黄花峪入秋金菊芬芳香氣襲人(縣/志)鳳嶺在¶
　西郭外相傳軒轅截嶰竹成律吕鳳鳴於此(延安府/志  按)¶
　(縣圖鳳嶺即鳳凰山/一作縣西百里誤)¶
衙嶺　在縣南二里(延安/府志)沮水經其下(縣/册)¶
<pb:KR2k0050_WYG_013-80a>¶
印臺山　在縣東二里其形如印又相近有龜山其形¶
　如龜(延安/府志)¶
鵰窩谷　在縣北十里(縣/志)¶
囘軍嶺　在縣北六十里元孝子王克已廬墓處(縣/志)¶
仙掌崖　在縣西北三里(雍勝/畧)山勢聳起五峰聯峭如¶
　掌(延安/府志)¶
石堂山(即翟/道山)在縣西北四十里(賈/志)水經注云豬水西出¶
　翟道縣西石堂山本名翟道山(寰宇記縣按魏狄道/故城在  西北豬水)¶
<pb:KR2k0050_WYG_013-80b>¶
　(當即淺/石川也)天子命駕八駿之乘赤驥之駟造父為御南¶
　征朔野逕絶翟道升於太行(穆天/子傳)¶
隋后嶺　在縣西北六十里(延安/府志)¶
雙鐘山　在縣西北七十里形如覆鐘峻秀屹立又相¶
　近有三鳳岡相傳古有逸人隱此崖間石刻猶存(延/安)¶
　(府/志)¶
子午嶺　在縣西北二百里接合水界沮水出此(縣/圖)南¶
　北綿亘延慶二郡之間北通九原雲中秦䝉恬塹山¶
<pb:KR2k0050_WYG_013-81a>¶
　堙谷即此(縣/志)¶
龍榮山　在縣西四里元王九臯築砦於上有故址(延/安)¶
　(府/志)玉仙山在縣西五里常有仙人往来其處(雍勝/畧)¶
仰龍山　在縣西十二里(縣志三一云在/縣東  里誤)¶
桑園藥王洞　在縣西五十里深邃可容百人門外有¶
　寺砌石方正樓閣工緻洞中蓮座横列竒怪幽巧得¶
　之自然(縣/志)¶
白石山　在縣西六十里山多白石有白石洞(延安/府志)洞¶
<pb:KR2k0050_WYG_013-81b>¶
　在桑園東北五里(縣/志)¶
唐峪洞　在縣西九十里至正年鑿劉徵君云先父避¶
　兵處明末買於郝氏上有懸崖危崿下築石城洞中¶
　有石井為懸樓六蹬道四壁立千仞自下望之樓閣¶
　欄杆如在天際(縣/志)¶
駱駝岡　在縣西百里土人築砦以避冦其相近有花¶
　石峽(縣/册)¶
石馬嶺　在縣東南二十里相傳晉重耳曾居此(延安/府志)¶
<pb:KR2k0050_WYG_013-82a>¶
龍首山　在縣東十五里又相近有雲霧嶺其山髙峻¶
　嘗有雲霧(延安/府志)¶
　(附/考)狄道縣有淺石山(魏書地/形志)沮水歴燋石山(水經注/  按水)¶
　(經注云淺石川出翟道山則淺石山即今/之石堂山矣然與燋石山俱無明證存考)¶
洛水　在縣東北三十五里(府/志)自鄜州南流逕交口合¶
　葫蘆河又南合沮水流入宜君界(縣/志)自州境交口村¶
　南流入中部縣又南流十五里至楊家莊合沮水又¶
　東南流四十里至鄜城十二盤出境(元一綂志川鄜/城今屬洛  縣)¶
<pb:KR2k0050_WYG_013-82b>¶
　縣東十里有古川口即沮洛交會處亦曰龍首川按¶
　此不過沮水之枝津至近世下流壅塞不由富平入¶
　洛則此遂為二水交會之通川耳(禹貢錐指/詳見圖考)¶
葡萄河(即華池水一名直/羅川一名葫蘆河)在縣東北三十里源出北地¶
　郡名黑水又合華池水經三川至交口與洛水合(縣/志)¶
　一名葫蘆河即鄜州之華池水南流為直羅川又南¶
　流經縣之葡萄寨為葡萄河(縣/册)¶
沮水(一名檀臺川/一名子午水)在縣西又南流入宜君縣界(縣/圖)漆沮¶
<pb:KR2k0050_WYG_013-83a>¶
　既從(書經/禹貢)漆沮二水名亦曰洛水出馮翊北(孔/傳)漆沮¶
　在涇水東故孔以為洛水一名漆沮水志云出馮翊¶
　懐徳縣東南入渭以水土驗之與古公自土沮漆者¶
　别(孔疏屬懐徳/縣今  富平)直路縣沮水出縣西東入洛(漢書地/理志)¶
　(直路故城/在縣西北)沮水出直路縣東南逕燋石山東南流歴¶
　檀臺川俗謂之檀臺水屈而夾山西流又西南逕宜¶
　君川(水經/注)沮水一名石川水自富平縣東南入櫟陽¶
　(括地志臨櫟陽/縣今屬  潼)自昇平縣北子午嶺出俗號子午水¶
<pb:KR2k0050_WYG_013-83b>¶
　下合榆谷慈烏等川遂為沮水至耀州華原縣合漆¶
　水至同州朝邑縣東南入渭(寰宇記慈昇平縣今屬/宜君按  烏水今合於)¶
　(東沮/水)沮水自子午嶺東南流二百里至縣東三十里¶
　楊家莊東南順流入洛(元一/綂志)自子午嶺来至三河口¶
　納常川葛家川東流十餘里遶城又東流十里與泥¶
　水會又東流十餘里入洛(縣册禹按沮水在本境入/洛者  貢錐指以為沮水)¶
　(之枝津見/洛水下)¶
葛家川　在縣西十餘里(縣/册)源出宜君縣西孟家河東¶
<pb:KR2k0050_WYG_013-84a>¶
　流納常川河與沮水會於三河口山水紆迴林木葱¶
　鬱(縣/志)水經注云香川水出中部縣北香山在縣西南¶
　三十七里自宜君界来南香水在縣南三十五里出¶
　遺谷(寰宇記帶按香山在宜君縣西北則香川/當即纒  谷水而葛家川即玉華川水也)¶
東移泉水(一名飛/來泉)在縣東五里相傳軒轅帝思得揚子¶
　江水因得此泉其味如之古有石碣今無存其水細¶
　流入沮(縣/志)¶
陽武泉水　在縣東十里細流入沮(縣/志)¶
<pb:KR2k0050_WYG_013-84b>¶
上善泉水　在縣東北二里(府/志)州郭無水東北七里有¶
　上善泉開成二年刺史張怡架水入城以紓逺汲刺¶
　史崔駢復增修之民獲其利(唐書地/理志)在橋山東縣北¶
　門外沮水岸側其水流入於沮(縣/志)¶
泥峪河(一名淤/泥河)在縣北十五里自土門村隋后嶺發源¶
　東南至龍首川入沮水(縣/志)水經注云泥水出翟道縣¶
　泥谷淺石川出翟道山(寰宇/記)淺石川與泥峪水合流¶
　入沮(賈/志)¶
<pb:KR2k0050_WYG_013-85a>¶
長生溝　在縣東十七里(雍勝/畧)¶
虎圏潭　在縣西北七十里(縣/册)¶
白馬潭　在縣東南十里(延安/府志)¶
普照泉　在縣北一里又寒泉在縣西一里鷲峰閣下¶
　又滴珠泉在縣西南一里黄花峪口巖下滴水如珠¶
　舊名黄花泉御史唐琦改今名又一線泉在縣南一¶
　里山腰湧出四時甘冽(縣/志)泉垂如線可以療疾(延安/府志)¶
栁窟泉　在縣西五里山頂沸出懸溜而下如素練然¶
<pb:KR2k0050_WYG_013-85b>¶
　(縣/志)旁多叢栁秋風葉落隨流飄蕩故名(延安/府志)¶
寒氿泉　在縣西十里水從地湧淵深渟靜大樹重陰¶
　夏日生寒故名(延安/府志)在山寺傍禱雨有應(縣/志)¶
東義泉　在縣東南二十里中産水族頗異(延安/府志)¶
暖泉　在縣東三里(縣/志)泉流湧出隆冬不凍味亦甘美¶
　(延安/府志)¶
　(附/考)蒲水水經注云源出中部縣蒲谷原(寰宇/記)中部縣¶
　有蒲谷水(金史地理志/按此水無考)¶
<pb:KR2k0050_WYG_013-86a>¶
　　宜君縣¶
玉華山　在縣西南四十里有唐建玉華宫宋雍熙初¶
　於此獲一角獸時以為麟金於此置玉華鎮又野火¶
　山在縣西南七十里(元一/綂志)玉華山南曰野火谷望之¶
　若㸑烟而莫知所自谷之西曰鳳凰谷唐置宫故地¶
　其西曰珊瑚谷嘗有别殿珊瑚之北曰蘭芝谷太宗¶
　詔沙門元奘譯經於此中有石崖嶄然天成下有鑿¶
　室可容數十人有懸泉勢若飛雨有松十八環其側¶
<pb:KR2k0050_WYG_013-86b>¶
　其西南曰駐鑾崖其始入也雙壁屹然如削石而成¶
　既至其處若視甕側有泉飛㵼而下名曰水簾(宋張/珉玉)¶
　(華山/記)蘭芝谷在縣西五十里嘗産蘭芝故名鳳凰谷¶
　在縣西南五十里昔有五色雀見於此(縣/志)玉華山西¶
　有仙人洞又纒帶谷在縣西二十里近艾蒿凹水流¶
　如帶又石龍崖在縣西三十里(縣/冊)¶
龜山　在縣西形似龜縣城半跨其上又龍頭山在城¶
　南其北有官泉又縣西五里為龍尾山(延安/府志)¶
<pb:KR2k0050_WYG_013-87a>¶
香山　在縣西北十里多産香草(賈/志)¶
太白山　在縣西北六十里上有太白廟廟前有湫旱¶
　禱輒應山之東有仙宫崖(縣/册)¶
真人洞　在縣西北七十里石徑幽折崖壑竒古(縣/志)¶
髙脊嶺　在縣西南七十里(延安/府志)¶
三井嶺　在縣東南五里又相近有烽火原(延安/府志)¶
太子山　在縣東南四十里(賈/志)相傳秦太子扶蘇築長¶
　城憩此(潛確/𩔖書)¶
<pb:KR2k0050_WYG_013-87b>¶
秦山　在縣東南九十里山勢綿亘相傳唐太宗為秦¶
　王時畋獵於此(延安/府志)山接白水縣界(縣册水詳/見白  縣)¶
洛水　在縣東北八十里自中部界流入又南與洛川¶
　接界又東南入白水界(縣/圖)洛水自中部界納沮水又¶
　有党家溝范家溝梁家河水又賀家河源出縣之東¶
　山下李家河源出縣北十里合而為五交河東流入¶
　之又南納馮家河水入白水界(縣册考詳/見圖)¶
石盤川　在縣東五十里源出同官縣大石盤山東流¶
<pb:KR2k0050_WYG_013-88a>¶
　入縣界(寰宇/記)¶
煖泉水　在縣東七十五里文興村冬温夏涼噴湧如¶
　珠(延安府志洛按/圖其水入)¶
沮水(一名宜/君水)在縣西又南流入耀州界(縣/册)沮水西南逕¶
　宜君川世又謂之宜君水又得黄嶔水口東南流逕¶
　祋祤縣(水經注耀祋祤/縣今屬  州)宜君縣有宜君水(魏書地/形志)宜¶
　君縣有沮水(金史地/理志)子午水在今縣西北百三十五¶
　里即沮水也(明一/綂志)沮水自徵寧界来分二流其一南¶
<pb:KR2k0050_WYG_013-88b>¶
　流逕馬欄鎮亂石灘合姚渠川南流入耀州界其一¶
　東流合冦家河水又合慈烏水又合玉華川仙人溝¶
　纒帶谷諸水流逕中部界合於洛(縣圖晣按縣圖最/為明  向因未知)¶
　(沮水分東南二流/故不免聚訟也)¶
姚渠川　在縣西七十里(延安/府志)源出姚渠村北三十里¶
　核桃溝南流至亂石灘入沮(縣/圖)¶
慈烏水　在縣西北四十里源自昇平縣分水嶺東流¶
　入縣界(寰宇記縣昇平/故城在  西北)東流合杜村河入沮(縣/志)¶
<pb:KR2k0050_WYG_013-89a>¶
玉華川(一名瀑布泉/又名醽醁泉)在縣西五十里源出駐鑾坡之瀑¶
　布泉一名醽醁泉流而成川又有仙人溝水在玉華¶
　山北流合玉華川又纒帶谷水在縣西二十里源出¶
　艾蒿凹亦逕彭村與玉華川仙人溝水合流至杜村¶
　合於東沮水至中部入洛(縣/冊)¶
雷聲溝　在縣東三十里(延安/府志)¶
靈湫　在縣西百里(縣/册)¶
石油井　在縣西二十里姚曲村有石井汲水澄而取¶
<pb:KR2k0050_WYG_013-89b>¶
　之氣味雖臭可療牛羊疥癬(縣/册)¶
哭泉　在縣南三十里接同官界(縣/圖)¶
　　綏徳州¶
疏屬山(一名雕陰山/一名嵯峨山)在州城内(州/册)貳負之臣曰危與貳¶
　負殺窫窳帝乃梏之疏屬之山(山海/經)漢宣帝使人發¶
　上郡疏屬山於盤石中得一人徒裸被髪反縛械一¶
　足羣臣莫能曉劉向按此言對之帝驚異(郭璞/注)龍泉¶
　縣有疏屬山亦名雕陰山(元和志陰唐龍泉縣本/西魏雕  郡即今治)山¶
<pb:KR2k0050_WYG_013-90a>¶
　連城横峙其形望之如雕刻城在山北故曰雕陰(雍/大)¶
　(記/)一名嵯峨山(賈/志)自文屏踰玉枕岡西兀然髙聳城¶
　外者為雕山(州志和按州志則疏屬雕陰為二山/與元  志異蓋山脉本相聯屬也)¶
文屏山(一名二/郎山)在州城南峰巒環列如屏又名二郎山¶
　(延安/府志)¶
五虎峰　在州城西北大理河西五峯聨絡如羣虎(縣/冊)¶
　環城西北瀠理水抱雲巖為五虎峰(縣/志)¶
月宫山　在州北二里有月崖建月宫寺(州/册)少師晉溪¶
<pb:KR2k0050_WYG_013-90b>¶
　王公謫戍綏徳月宫山有石洞公恒憩其中或登眺¶
　崖際當大理無定二水之交前直龍灣村煙樹鬱葱¶
　望之如畫僉事桑溥與遊因更治洞圖公像於洞中¶
　而刻其上曰晉溪洞(明康海晉/溪洞記)¶
合龍山　在州西南五里(州/圖)膚施縣有五龍山(漢書地/理志)¶
　奢延水東入五龍山(水經注合按秦膚施故城在州/西北則  龍山疑即五龍山也)¶
　上郡膚施縣五龍山蓋出治之所也故宣帝立五龍¶
　仙人祠於膚施有帝原水黄帝祠(路/史)¶
<pb:KR2k0050_WYG_013-91a>¶
雙湖峪　在州西南有窰砦六十餘所明季皆為賊藪¶
　官軍處處堵截賊走關山嶺官軍追殱之(州/册)¶
香爐峰　在州東南十五里(州/志)¶
定仙嶺　在州東南七十里(州/志)延福縣有定仙嶺(寰宇/記)¶
　(延福故城/在州東)行兵為往来要路金大定中置堡於此(延/安)¶
　(府/志)¶
聖佛崖　在州東十五里石佛鋪(州/圖)延福縣有聖佛崖¶
　(寰宇/記)¶
<pb:KR2k0050_WYG_013-91b>¶
鳳凰山(一名鳳/宿嶺)在州東四十里古屯戍處(州/志)人傳郎在¶
　鳳凰山(唐張/潮詩)鳳宿嶺相傳有鳳集此(賈/志)¶
虎兒墕　在州東八十里(府/志)¶
　(附/考)廢大斌縣有柱天山大力山小力山延福縣有青¶
　龍山洛陽山甬子山(寰宇記州按大斌延福故/城並在  境而山皆無考)¶
黄河　在州東百二十里自呉堡界流入與山西永寧¶
　州寧鄉縣分界又南入清澗界(禹貢/錐指)河水又南逕離¶
　石縣西奢延水注之(水經注永離石/縣今屬  寧州)綏州延福縣有¶
<pb:KR2k0050_WYG_013-92a>¶
　黄河自撫寧縣流入州東至石州界黄河一百三十¶
　里河上有孟門關在石州西九十五里又州東南至¶
　隰州石樓縣西北黄河為界一百五十里(寰宇記考/詳見圖)¶
　(撫寧縣今屬米脂石/州今亦屬永寧州)¶
無定河(即奢/延水)在州東門外自米脂界入境又東南入清¶
　澗界(雍勝/畧)奢延水自經膚施縣又東入五龍山帝原¶
　水自下亦為通稱歴長城東出於赤翟白翟之中又¶
　有平水入之又東走馬水注之(水經/注)龍泉縣有無定¶
<pb:KR2k0050_WYG_013-92b>¶
　河一名奢延水自撫寧縣界流入(元和/志)嘗過無定河¶
　活沙履之百步皆動如行幕上或陷則人馬車駝無¶
　遺或以為即古之流沙(沈括/筆談)無定河即古圁水以潰¶
　沙急流深淺不定故名(明一/綂志)無定河經米脂綏徳而¶
　勢益大積沙驚浪行人苦之為古戰守要地(州/志)¶
大理川(理一作力/即平水)在州西北城下自米脂縣流入逕州¶
　西北東流入無定河(縣/圖)平水西北出平溪東南入奢¶
　延水(水經/注)大斌縣有平水(隋書地/理志)龍泉縣有大力川¶
<pb:KR2k0050_WYG_013-93a>¶
　在西又廢大斌縣有小力川(寰宇/記)大中祥符三年趙¶
　徳明出大理河築栅蒼耳坪又治平四年种諤復綏¶
　州夜渡大理水即此(縣/志)大理河源出龍州堡雙城兒¶
　又小理河源出懐逺縣之威武堡逕艾蒿峁巡檢司¶
　溝合大理河入州境(州/册)¶
懐寧河(即走/馬水)在州東南十里自清澗縣流入又逕州東¶
　南入無定河(州/圖)走馬水自陽周東北流入長城又東¶
　北流入奢延水(水經注安陽/周今屬  定)¶
<pb:KR2k0050_WYG_013-93b>¶
滿堂川　在州東五十里其水南流入無定河世傳宋¶
　將楊滿堂屯兵於此(雍大/記)流七十里至魏家峁入無¶
　定河(州/冊)¶
大河川　在州東南(州/圖)廢延福縣有大河川(寰宇記故/按延福)¶
　(城在州東南接清澗界則大河川當/即清澗之清澗水俗名大河者也)¶
石井　在州北十里舖前自石山下流出(州/冊)¶
龍泉　在州東三里(州/册)唐龍泉縣以龍泉名(寰宇/記)在無¶
　定河東岸泉從石龍口中出故名(延安/府志)在龍兒灣淵¶
<pb:KR2k0050_WYG_013-94a>¶
　靜侯廟内昔有流觴亭為冶遊勝地今廢(州/志)¶
嗚咽泉　在州東五里(州/志)相傳即秦太子扶蘇賜死處¶
　(名山/記)至今谷口聲嗚咽猶似當年恨李斯(唐胡/曾詩)¶
神井　在州東五里石中泉出因鑿為池冬夏不竭(州/册)¶
　(附/考)廢延福縣有横水(寰宇記考按/此水無)¶
　　米脂縣¶
烟洞山　在縣城東北(縣/圖)¶
文屏山　在縣南門外羅列如屏(縣/志)¶
<pb:KR2k0050_WYG_013-94b>¶
白雲山　在縣北二里環抱縣城又馮家山在縣北三¶
　里其西甚峻有泉湧出峰頂又髙家山在縣北五里¶
　下有石洞可容數萬人(縣/志)¶
柴胡嶺　在縣西北(縣/圖)¶
峰子山　在縣西十里(賈/志)南連髙梁東抵縣城其相近¶
　有鹿鳴山貂蟬洞在無定河西(縣/册)¶
馬湖峪　在縣西五十里(延安/府志)峪接榆林界(縣/冊)¶
相連山　在縣西八十里(延安/府志)¶
<pb:KR2k0050_WYG_013-95a>¶
髙梁山　在縣西南二十里(雍勝/畧)¶
張家山　在縣東五里(延安/府志)¶
石佛山　在縣東七十里(雍勝/畧)髙聳峭特縣境諸山之¶
　冠又等曹峰在縣東七十里(縣/志)¶
蟠龍山　在縣東北其東又有卧虎山(縣/圖)¶
黑水坑水　在縣東北十里自桃花峁入葭州境東流¶
　入黄河(縣/册)¶
煖泉水　在縣東七十里源出縣東南東北流逕煖泉¶
<pb:KR2k0050_WYG_013-95b>¶
　砦入葭州界(賈/志)¶
無定河(即奢/延水)在縣西十里自榆林界入境又東南入綏¶
　徳界(縣/册)奢延水自合帝原水又東逕膚施縣(水經注/  漢膚)¶
　(施縣今屬/綏徳州)無定河自夏州界流入又經撫寧縣北二¶
　十里(元和志縣撫寧/故城在  西)元豐四年种諤攻米脂敗夏人¶
　於無定河即此(縣/志)¶
明堂川　在縣西北其水自榆林流入無定河宋元豐¶
　五年曲珍敗夏人於明堂川即此(縣册林按此/即榆  西河)¶
<pb:KR2k0050_WYG_013-96a>¶
背干川　在縣北三十里自葭州西南流入逕鎮川堡¶
　入無定河(延安/府志)¶
米脂水(一名/南河)在縣東南百步西南流入無定河(雍勝/畧)源¶
　出張家山地沃宜粟米汁如脂故名(縣/志)南河自張家¶
　岔西南流逕三里樓宋家嶮又逕縣南文屏山下為¶
　流金河合縣西之飲馬河入於無定河(縣/册)¶
大理河　在縣西六十里自懐逺縣流入(縣/册)源出沙漠¶
　紅石川經縣境又入綏徳西北城下東北流入無定¶
<pb:KR2k0050_WYG_013-96b>¶
　河(雍勝/畧)小理河在縣西百五十里(延安/府志)¶
榆林溝　在縣北十五里(縣/志)¶
磨石溝　在縣西八十里(延安/府志)¶
佛岔溝　在縣南四十里(延安/府志)¶
溥惠泉　在城内明成化間鑿民甚便之(賈/志)¶
龍河泉　在縣南二里(延安/府志)¶
　(附/考)阿剌河自沙漠来經縣西南入無定河(雍大/記)撫寧¶
　谷水在縣西六十里(延安府志理按此二水無/考疑亦大  河别名也)¶
<pb:KR2k0050_WYG_013-97a>¶
　　清澗縣¶
草塲山(塲一作塢/又名砦山)在縣治北百步相傳為宋种世衡積¶
　草處(賈/志)一名砦山即寛州古城(縣/志)¶
筆架山　在縣西百步三峰秀峙縣城凴以為固(延安/府志)¶
　&KR0463;臺山在縣西二百步上有古烽墩故名(縣/册)¶
鐘樓山　在縣南百步髙數百尺崔嵬前峙舊建有鐘¶
　樓因名(縣/志)¶
東峰山　在縣東一里峰巒秀麗為邑第一名勝(縣/志)¶
<pb:KR2k0050_WYG_013-97b>¶
虎頭山　在縣南二里官道西(縣/志)¶
黑龍原　在縣東南三十里又石臼原在縣東南六十¶
　里(縣/志)¶
官山　在縣北五十里萬山旋繞二水縈流為往来官¶
　道(賈/志)¶
小官山　在縣西五十里延安自清化永平過此經懐¶
　寧田庄達綏徳古道(縣/志)¶
吐谷嶺　在縣東二十里(雍勝/畧)唐以吐谷渾部族僑治¶
<pb:KR2k0050_WYG_013-98a>¶
　州界故名(縣/志)嶺之西有苜蓿嶺(縣/冊)¶
石橋山　在縣東六十里(縣/志)¶
白草原　在縣東百三十里黄河岸側(縣/志)白草原頭望¶
　京師黄河水流無盡時(唐王昌/齡詩)¶
官㕔原　在縣東北三里(縣/志)¶
　(附/考)廢城平縣有吉魚山河班山保定嶺廢綏徳縣有¶
　斜溪嶺(寰宇記城按城平故城在縣西北/綏徳故  在縣北而山皆無考)¶
黄河　在縣東百二十里自綏徳界流入與山西石樓¶
<pb:KR2k0050_WYG_013-98b>¶
　縣分界又南至張家山入延川界(縣/圖)河水又南逕離¶
　石縣西奢延水注之又南過土軍縣西(水經注離詳/見圖考  石)¶
　(今屬山西永寧州/土軍今屬石樓縣)¶
無定河(即生水一/名奢延水)在縣東北自綏徳界入境又逕縣東¶
　八十里東南流入黄河(縣/志)生水東流注於河(山海/經)奢¶
　延水自合走馬水又東與白羊水合又東入於河(水/經)¶
　(注/)無定河在清澗縣東北自故銀州撫寧縣流入南¶
　注黄河一名奢延水一名銀水(輿地廣記米撫/寧縣今屬  脂)¶
<pb:KR2k0050_WYG_013-99a>¶
懐寧河(即走/馬水)在縣西北自安定南溝岔入境流七十里¶
　又東北逕綏徳州入無定河(縣/册)源出安定柏山寺下¶
　逕縣北八十五里東流入無定河(縣/志)¶
黑水河　在縣北百里流入懐寧河(雍勝/畧)自安定界進¶
　士溝流来南入懐寧河(縣/册)¶
白家河　在縣東北源出吐谷嶺東北流五十里入無¶
　定河(縣册疑按圖東北注奢延者惟有/此水  即水經注之白羊水也)白羊水出於¶
　西南白羊溪廵溪東北注於奢延水(水經/注)¶
<pb:KR2k0050_WYG_013-99b>¶
秀延水(即辱水一名清澗水又/名吐延水俗名大河)在縣西城下自安定界¶
　来南流入延川界(雍勝/畧)辱水俗謂之秀延水東流得¶
　浣水口又東會根水露跳水(水經/注)廢城平縣有清澗¶
　水(寰宇/記)清澗水俗名大河自安定縣流入至縣北官¶
　山折而南流過城西迤東遶城南又東南入延川縣¶
　即秀延水也亦名吐延水至縣南四十里張家灣曰¶
　小吕梁以水勢似之名張憲使題刻於崖石(縣/志)清澗¶
　水自安定界石鋪流入南流過縣南至賀家灣八十¶
<pb:KR2k0050_WYG_013-100a>¶
　五里入延川界(縣/册)¶
西河　在城西源出官山南流入清澗水(縣/圖)¶
東河　在縣東門外源出吐谷嶺西流會苜蓿嶺党家¶
　崾二源遶城東又西南入清澗水(延安/府志)¶
黑龍溝水　在縣西南自延川呼家岔流入黑龍溝又¶
　東流逕白家原營田舖入清澗水(縣圖之按此即/延川  永平川)¶
石井(一名种/公井)在縣城内西宋种世衡城清澗乏泉鑿地¶
　百尺餘遇石世衡命屑石一畚予百錢卒得泉今謂¶
<pb:KR2k0050_WYG_013-100b>¶
　之种公井(縣/志)¶
新井　在城内今湮(縣/冊)明正徳中多邊警邑令趙輅恐¶
　取汲不足更鑿一井引東河水自城下穿入謂之新¶
　井(縣/志)¶
黑龍泉　在縣北一里清澈澄瑩又東石泉在縣東門¶
　外清潔甘美邑人利之(縣/志)¶
神泉　在縣東黄河岸石崖下今湮(縣/志)¶
　　葭州¶
<pb:KR2k0050_WYG_013-101a>¶
第一峰　在州北五里髙出羣峰(延安/府志)飛来石在州北¶
　三里許片石掛於懸崖相傳先年飛落於此又州北¶
　二十五里為大會坪(州/志)¶
龍頭岡　在州東南百歩又岡之東有果老洞層崖横¶
　出洞臨黄河俗傳果老曾居此又相近有香爐石在¶
　州治東麓石笋突出髙十餘仞駕木為橋構觀音閣¶
　其上俯臨黄河宛然中流之柱(州/志)¶
鳳凰山　在州北八十里南憑黄河髙數百仞(延安/府志)萬¶
<pb:KR2k0050_WYG_013-101b>¶
　户峪在州北八十里宋咸平中啜訛引趙保吉之衆¶
　從此入㓂麟州至松花砦(延綏志神麟/州今屬  木)萬户峪古為¶
　沃壤谷中有民萬家(雍勝/畧)鳳凰山在萬户峪東北層¶
　巒特出昔百鳥夜集於此以其中有鳳凰故名又峪¶
　北有獅子石聳峻玲瓏其巔突出石笋上濶下狹攀¶
　援而上可容數十人東臨黄河俯瞰一切一名獅撲¶
　石(州/志)¶
石鼓崖　在州北百里漢樓子溝西崖崩内落青石一¶
<pb:KR2k0050_WYG_013-102a>¶
　片長丈餘架兩石上又落大石一隙其中形如鼓圏¶
　覆青石上擊之其聲如鼓又花石崖在州北百十里¶
　彌川寨南石崖鑿洞數處土人避亂於此(州/志)¶
無量山　在州北百六十里髙家堡東南士人王興大¶
　書塞北蓬瀛刻於石崖(州/志)¶
題詩崖　在州西北五十里通秦寨葭蘆河西巖崩石¶
　現朱字詩二首似古鳥跡體首云深山隱玉樹餘不¶
　能辨(州/志)¶
<pb:KR2k0050_WYG_013-102b>¶
墖兒山　在州西北百四十里上有小墖(延安/府志)在真鄉¶
　川北嘉靖間吉囊侵東路至此(州/志)¶
麻椿山　在州西北百五十里(延安/府志)¶
西嶺山　在州西五里葭蘆川傍宋將薛義敗夏人於¶
　葭蘆西嶺即此又相近有桃李塢在申家灣東遶蘆¶
　水西峙石崖清泉盈耳桃李怡目(州/志)¶
箭筈嶺(一作箭/栝塢)在州西三十里多産竹箭(賈/志)¶
天池山　在州西六十里其山外髙中卑積水若池(州/册)¶
<pb:KR2k0050_WYG_013-103a>¶
落珠崖(一名萬/箭崖)在州西七十里五女川西石崖壁立亂¶
　水噴注如落珠相傳宋兵至此亂箭射石水隨箭鏃¶
　迸出土人名曰萬箭崖州牧郭廷珪題曰落珠(州/志)¶
嵯峨峰　在州南三里許(州/册)獅子崖在州南三里(延安/府志)¶
　崔嵬巨石立南山之崖若蹲踞然其下為龍虎灣(州/志)¶
　龍虎灣在州南舊城下其南山下有石長十餘丈横¶
　峙葭蘆河中形若卧龍水為所障折而北流其北當¶
　水之衝有一石踞坐如虎迎龍其水至此轉而南流¶
<pb:KR2k0050_WYG_013-103b>¶
　遶龍之右東出(雍勝/畧)¶
横嶺　在州南五里横列如屏(州/志)檀家坪在州南五十¶
　里濱河又州南六十里有艾蒿坪山多艾蒿(州/册)¶
白雲山　在州東南五里(州/圖)明萬厯乙巳玉風真人至¶
　此峰頂有白雲繚繞因名建有真武並各神殿樓閣¶
　石洞崢嶸重叠為一州名勝萬厯四十六年勅封白¶
　雲勝境(州/志)¶
昇羅嶺　在州東北五十里通秦砦又嶺之北有官家¶
<pb:KR2k0050_WYG_013-104a>¶
　岔(州/册)¶
鞦韆塢　在州東北百里有大樹植兩山之巔其下為¶
　大道行者望之若鞦韆架故名(雍勝/畧)¶
金佛崖　在州東北百二十里(州/册)在髙家堡東四十里¶
　(延綏/志)¶
黄河　在州東一里自神木界流入與山西興縣臨縣¶
　分界又南入呉堡界(禹貢/錐指)河水南逕圁陽縣東圁水¶
　東注之又南端水入焉水西出虢山東流注於河河¶
<pb:KR2k0050_WYG_013-104b>¶
　水又南諸次之水入焉又南湯水注之山海經曰上¶
　申之山湯水出焉東流注於河(水經注神圁陽/縣今屬  木)自神¶
　木縣碾峪村西南流十里經葭州長夀村至呉堡縣¶
　(元一/統志)自州北神木界沙峁頭入州境經東城而南至¶
　螅蜊峪入呉堡界沿歴二百里(州志考詳/見圖)¶
彌勒河　在州北七十里自神木界屈家南溝厯彌川¶
　寨七十里至州北萬户峪東入黄河(州/志)在髙家堡南¶
　宋置彌勒砦(延綏/志)¶
<pb:KR2k0050_WYG_013-105a>¶
禿尾河　在州東北五十里自邊外流入又東入河(州/圖)¶
　上郡白土縣圜水出縣西東入河(漢書地理志今圜/音銀白土縣  屬)¶
　(邊/外)圁水出上郡白土縣圁谷東逕其縣南東至長城¶
　與神銜水合水出縣南銜山峽東出至長城入於圁¶
　圁水又東逕鴻門縣又東梁水注之水出西北梁谷¶
　東南流注圁水又東逕圁陰縣北又東桑谷水注之¶
　水出西北桑溪東南流入圁水圁水又東逕圁陽縣¶
　南東注於河(水經注在鴻門圁陰/故城並  州西北)開光縣有圁水(隋/書)¶
<pb:KR2k0050_WYG_013-105b>¶
　(地理志即開光故城/在州北  漢圁陰地)自建安堡塞外擡瓮山分流一¶
　為蘇麻河一為惡水河又東逕髙家堡北柏林永利¶
　水入焉又南蒺藜川入焉又南三十里至虎頭峁西¶
　開光川入焉束以兩山約流二百餘里至州東北入¶
　黄河(州志遂按唐志云銀州東北無定河即圁水而/後人  皆謂奢延水為圁水然考水經注圁水)¶
　(在東北奢延水在西南各自入河源流逈别故有謂/禿尾河即圁水者揆之漢魏地里郡邑方位皆相脗)¶
　(合當非臆/斷從之)¶
永利河　在州北百七十里自神木縣界流逕髙家堡¶
<pb:KR2k0050_WYG_013-106a>¶
　西北入禿尾河(州册銜一云即水經注/之神  水詳見神木縣)¶
蒺藜川　在州北百三十里(州/冊)源出建安堡大林原崖¶
　寺子南流四十里至四字川入禿尾河(延綏/志)¶
開光川(光一/作荒)在州北百里以故縣得名俗訛為開荒川¶
　(延安/府志)發源州北百二十里黑龍潭流五十里至三角¶
　城虎頭峁東入禿尾河即後魏開光郡也宋李繼隆¶
　軍出開光谷西杏子坪即此(州志注一云此即/水經  之梁水)¶
寧河　在州東北四十里發源州北八十里王元溝南¶
<pb:KR2k0050_WYG_013-106b>¶
　與寧河寨水合歴山谷中行四十里至州東北入黄¶
　河(州志注按此疑即/水經  之端水)¶
葭蘆川(即諸次水/一名沙河)在州西五里自榆林界流入又東南¶
　入黄河(州/圖)諸次水又東合首積水水西出首積溪東¶
　注諸次水又東入河(水經/注)真鄉縣有葭蘆水源出縣¶
　西北(元和志州真鄉/故城在  西北)以岸多葭葦故名(明一/統志)源自沙¶
　漠来東南流入黄河(雍大/記)自合真鄉川抵通秦寨流¶
　石峽中下滙為廣澤名滴水坑又南合五女川至州¶
<pb:KR2k0050_WYG_013-107a>¶
　城西山下約一百八十里東入黄河其入河處古有¶
　石額卧龍灣三字俗傳玉風真人運木於此今名為¶
　木厰灣(州志林詳/見榆  縣)¶
關家川　在州西北百三十里至投河合於沙河(州/冊)¶
真鄉川(一名明堂川/一作丁香川)在州西北百里即古真鄉郡也今¶
　訛為丁香川(州/志)一名明堂川源自沙漠流来下合葭¶
　蘆川(州冊堂按榆林之西河亦/名明  川與此非一水也)¶
五女川　在州西北十里以有五女墓名(延綏/志)發源州¶
<pb:KR2k0050_WYG_013-107b>¶
　西百二十里姬家畔歴落珠崖清風祠南與金明寺¶
　水合流一百里至州城西北東入葭蘆河(州/志)¶
神泉水　在州西十五里許清泉一綫自山後出越數¶
　武清泉冽出者無數至州南十五里譚家坪東入黄¶
　河(州/志)¶
烏龍河　在州南二十里發源州西六十里劉世材溝¶
　歴烏龍鎮流山谷中七十里至州南峪口東入黄河¶
　(州/志)¶
<pb:KR2k0050_WYG_013-108a>¶
黑水坑水　在州南八十里發源州西南九十里米脂¶
　縣桃花峁越數十里從懸崖落下為深澮其色如墨¶
　至州南八十里荷葉坪東入黄河(州/志)黑水發源米脂¶
　縣馬跏子溝(州册黑按水經注之湯水當即/烏龍  水諸水然無明証存考)¶
背干川　在州西南其水流逕米脂縣入無定河(州/册)¶
黑龍溝　在州西北三十里清泉出崖罅中旱禱有應¶
　(州/志)¶
鹽溝　在州北八十里地出鹽泥東距黄河西抵沙漠¶
<pb:KR2k0050_WYG_013-108b>¶
　為州北要區(延安/府志)¶
虎峪溝　在州北百七十里髙家堡西黄沙四圍突出¶
　山石一片左右清泉數處環繞成溪花木紛披又相¶
　近有金剛溝在髙家堡北十里(州/志)¶
月賓泉　在州城北郭外迤西一里許有泉自半山石¶
　罅出清冽而甘明𢎞治間河南道許復齋名曰官泉¶
　又郭廷珪名曰月賓又有中井在月賓泉西又有官¶
　井在中井西(延安/府志)¶
<pb:KR2k0050_WYG_013-109a>¶
苦泉　在州西郭門外味苦天旱蛇浴其中牛飲之立¶
　死(州/志)¶
仙人井　在州南五里白雲山西康熙癸丑有道士楊¶
　姓者指云此下有泉鑿數尺泉果迸出至今呼為仙¶
　人井(州/志)¶
　　呉堡縣¶
塞西山　在縣西一里宋置呉堡寨於此金為縣故名¶
　(賈/志)北達中原東障黄河層巒拱峙朝氣尤爽(縣/志)¶
<pb:KR2k0050_WYG_013-109b>¶
火燒山(一名桃/花庄)在縣北十五里一名桃花庄赤砂紫石¶
　嶙峋列峙可稱竒觀其相近有停仙坪在黄河中流¶
　兩山夾列傾石若墜雪浪銀濤中有髙坪世傳仙人¶
　集此(縣/志)¶
玅峰山(一名黒/龍岑)在縣北七十里又名黑龍岑黄河曲流¶
　如帶臨泉離石諸山如屏上有浄道院(縣/志)¶
髙原砦山　在縣西北五十里巍然天際為衆山宗(縣/志)¶
龍鳳山(虎名黑/  山)在縣南十里以山勢迴翔名(賈/志)又名黑¶
<pb:KR2k0050_WYG_013-110a>¶
　虎山㟽嵷直似玉壁黄河繞流烟雲籠罩上有真武¶
　行宫(縣/志)¶
黄河　在縣東一里自葭州流入與山西永寧州分界¶
　又南入綏徳州界(禹貢/錐指)河水自合諸次水又南湯水¶
　注之(水經/注)自葭州長夀村又南逕呉堡縣東一里下¶
　流至豐化村出境(元一/統志)自縣北螅蜊峪入境東流經¶
　川口至丁家畔二十里曲折南流經下沙灘横溝砦¶
　李家溝七十里至城下復轉西流經宋家川楊家店¶
<pb:KR2k0050_WYG_013-110b>¶
　康家塔入綏徳州界(縣志考詳/見圖)¶
水灘溝水　在縣北十里有王母行宫二泉交流頗為¶
　勝槩(縣/志)流十餘里至宋家灘入河(縣/册)¶
相公泉水　在縣西北五里崇崖夾岸石隙有泉南流¶
　遶城西東入於河(縣/志)¶
落楊溝水　在縣南二十里(縣/志)合馮家原溝水流四十¶
　里至楊家店入河(縣/册)¶
清河溝水　在縣西二十里黄河水濁此水入河獨清¶
<pb:KR2k0050_WYG_013-111a>¶
　故名(延安/府志)源出辛家溝流五十里至楊家店入河(縣/册)¶
流觴池　在城南二里石塔寺下澗水曲流清潭靜注¶
　邑人載酒遊覽之所(縣/志)¶
馬跑泉　在縣西北二十五里相傳宋將楊滿堂經此¶
　馬渴甚以蹄跑之泉出(縣/志)¶
　　神木縣¶
龍眼山　在縣東南百步上有二穴透穿如龍眼(賈/志)㟏¶
　岈突起𩔖龍頭角(縣/志)¶
<pb:KR2k0050_WYG_013-111b>¶
瞭髙山(一名紗/㡌山)在縣東百步(延安/府志)紗㡌山在縣東一里¶
　中峰髙聳而圓左右兩山相聯狀如展翅故名(縣/志)¶
香爐山(一名鳳/頭山)在縣東北一里明武宗戊寅幸榆林駐¶
　驆於此賜名鳳頭山(賈/志)原名香爐山峰峭如削其頂¶
　最圓而稍舒如喙朝霞掩映灼灼生輝(縣/志)山有董家¶
　洞又東一里為虎頭山(縣/册)¶
錦屏山　在縣東北虎頭山南山形峻峭布列如屏丹¶
　翠四時不改泗滄之水遶其下(縣/志)山有神仙洞(州/志)¶
<pb:KR2k0050_WYG_013-112a>¶
筆架山(一名駝/兒山)在縣西三里大川經其下本名駝兒山¶
　首尾皆峻中稍低凹儼若駝峰明武宗駐驆於此賜¶
　名筆架山(縣/志)山有張家洞(州/志)¶
沈家寺山　在縣西南三十里(縣/册)山石有巨人跡長尺¶
　五寸濶五寸車輞跡一道俗傳周世宗微時販&KR0987;憩¶
　此又有石盤山亦在柏油堡東南(延綏/志)¶
㸃軍崖　在縣西南八十里(縣/册)在柏林堡南三十里秦¶
　王過此㸃軍今有馬蹄及人跪坐衣文在石(延綏/志)¶
<pb:KR2k0050_WYG_013-112b>¶
白龍寺山　在縣東南十里四面壁立祇通一徑登者¶
　拾級聚足以上土人多有結廬而居者又縣東十里¶
　有鳳凰石相傳宋時鳳鳴於此(縣/志)¶
髙寒嶺　在縣東北永興堡又響石崖亦在永興堡南¶
　去縣四十里(縣/册)¶
卧牛峰　在縣東北永興堡東南十五里宋夏將訛龎¶
　東侵宋将郭恩被執於此(縣/册)¶
黄河　在縣東百二十里自府谷界流入與山西興縣¶
<pb:KR2k0050_WYG_013-113a>¶
　分界又南入葭州界(縣/册)河水又南過西河圁陽縣東¶
　(水經注縣圁陽/故城在  東)麟州東至嵐州界黄河一百二十里¶
　(元和志今麟州故城在縣北/嵐州即  岢嵐州在山西)縣東至保徳州黄河界¶
　一百里自府谷縣南流至神木縣碾谷村又西南流¶
　十里入葭州界(元一/統志)自府谷盤塘南六十里沿河府¶
　神二境相雜至沙峁頭入本境屈野河入焉又南流¶
　二十里至棗塔溝入葭州界(州志考詳/見圖)¶
屈野河(一作曲/源河)在縣城西百步東南流入黄河(縣/圖)麟州¶
<pb:KR2k0050_WYG_013-113b>¶
　西城枕睥睨曰紅樓下瞰屈野河(宋/史)宋司馬光有論¶
　屈野河西修堡狀(温公/文集)連谷銀城二縣皆有屈野川¶
　(九域志城連谷故城在縣北/邊外銀  故城在縣西南)源出塞地五蘭峁兒遶¶
　筆架山之陽至縣南一百二十里沙峁頭入黄河(縣/志)¶
兔毛川　在縣西北十里宋張亢與李元戰於此(縣/志)新¶
　秦縣有兔毛川(九域志縣新/秦縣在  北)源出塞外其水流入屈¶
　野河(縣/册)¶
老龍泉水　在縣西北十五里樹林陰翳泉水清漪有¶
<pb:KR2k0050_WYG_013-114a>¶
　龍神祠旱禱輒應(縣/志)其水入屈野河(縣/圖)¶
芹河　在縣西三里(縣/册)源出塞外駝兒川逕筆架山之¶
　陽與屈野河合(縣/志)¶
泗滄河　在縣南四里由縣東五十里鋪溝入境東西¶
　環遶至城南入屈野河(縣/志)在縣東永興堡西(延綏/志)¶
柏油河　在縣西三十里(縣/册)柏油水有東西二源俱出¶
　柏油堡境外南流入邊又南合柏林城東關王峁水¶
　經解家鋪東折入屈野河(延綏/志)水磨川在縣南二十¶
<pb:KR2k0050_WYG_013-114b>¶
　里(縣/志)¶
柏林河　在縣西南五十里柏林堡西其水入屈野河¶
　(縣/册)¶
長澗川　在縣東六十里(縣/志)縣東七十里有燕子峪川¶
　源出沙溝其水入屈野河(縣/册)¶
石盤頭川　在縣南六十里(縣/志)自清水河来其水入屈¶
　野河(縣/册)¶
蒼兒塔川　在縣東南六十里其水逕劉家峁入於屈¶
<pb:KR2k0050_WYG_013-115a>¶
　野河(縣/册)¶
永利河　在縣西十里又流入葭州界(縣/圖)在柏林堡有¶
　二源一出柏林堡境外野麻灣一出水洞岔俱西南¶
　流至髙家堡青陽岔合柏林堡南水掌兒水逕髙家¶
　堡城北注秃尾河(延綏/志)¶
柴溝　在縣西明天順二年孛来入冦神木總兵張斂¶
　敗之於柴溝即此(縣/志)¶
　　府谷縣¶
<pb:KR2k0050_WYG_013-115b>¶
五虎山(一名五/龍山)在縣東一里五峰雄峙其形如虎又桃¶
　花洞在城南東崖中有硃砂洞艷如桃花(雍勝/畧)五虎¶
　山一名五龍山下有香爐山曾有仙人煉丹於此(賈/志)¶
　桃花洞南崖畔有千佛洞(延安/府志)懸空洞在縣東門外¶
　髙踞城巔俯瞰洪流又洪濟洞在縣小南門外(州/志)¶
水寨山　在縣北十五里兩川夾流山峙川中又縣北¶
　二十里有陶家山¶
大苗山　在縣西北五十里(州/志)¶
<pb:KR2k0050_WYG_013-116a>¶
鐭子山　在縣西六十五里又縣西七十里有半坡山¶
　(縣/志)¶
小木山　在縣西百里其相近有班家嶺(縣/志)¶
天臺山　在縣西南二百三十里(縣/志)山接神木界(縣/册)¶
方臺山　在縣東二里有東嶽行宫又黑山在縣東十¶
　里(縣/志)¶
塔兒山　在縣東七十里黄甫營西南(縣/志)¶
龍峰山　在縣東北三十里山形盤曲紆迴上有髙峰¶
<pb:KR2k0050_WYG_013-116b>¶
　特立樹木陰翳旱禱輒應建有龍王廟(州/志)¶
梁家山　在縣東北五十里清水堡東又石山梁在縣¶
　東北六十里清水堡北(縣/册)¶
三山　在縣東北七十五里又古城山在縣東北七十¶
　九里俱在清水堡南又瓦窰山在縣東北七十里清¶
　水堡西(縣/册)¶
青石崖　在縣東北九十里黄甫營北又相近有竺琭¶
　臺(縣/册)竺琭臺在黄甫川北巨石巑岏又名蓮花纒(延/綏)¶
<pb:KR2k0050_WYG_013-117a>¶
　(志/)¶
紫城砦　在縣東北百里直接大漠(縣/册)¶
　(附/考)府州有花山乃地之最髙者(元一綂志花按府州/即縣治而  山不知)¶
　(所在/存考)¶
黄河　在縣東三十步東南正南至河皆一百步自塞¶
　外流入又南入神木界(縣/圖)河水自君子濟又南右得¶
　湳水口又南至圁陽(水經注在圁陽今屬神木/縣湳水  縣東北邊外)府谷¶
　縣有黄河(九域/志)自西置州馮家會村入境流一百五¶
<pb:KR2k0050_WYG_013-117b>¶
　十里入神木縣界(元一/綂志)有娘娘灘在縣東北黄甫川¶
　東北四十里灘後數里有太子灘(延綏/志)由蓮花纒入¶
　縣東北境過太子灘君子濟折而西南蜿蜒縣境三¶
　百一十里(縣/志)自蓮花纒入境為唐家滙渡流六十里¶
　至楊家川口黄甫川水入焉又十里至沙窰子清水¶
　川入焉又南二十里為天橋又三十里逕縣城東南¶
　孤山川入焉又百五十里至盤塘渡(州册考詳/見圖)¶
黄甫川　在縣東北六十里自塞外牛武城南逕黄甫¶
<pb:KR2k0050_WYG_013-118a>¶
　營邊墻入口南流至縣東楊家川口入河(縣/志)¶
清水川　在縣東北五十里自西北沙漠界流入逕清¶
　水堡過歡喜梁折而東流又東南注於河邊方士騎¶
　賴以汲飲(州/志)自塞外野麻灣逕清水營邊墻入口南¶
　流五十里至縣東五十里沙窰子入黄河(縣/志)石山子¶
　溝在清水堡東自塞外来流入清水河(縣/冊)¶
九股水(一名孤/山水)在縣西南源出草地九源並導合為一¶
　流東南流入邊墻逕鎮羌堡東孤山堡西又東南流¶
<pb:KR2k0050_WYG_013-118b>¶
　三十里入黄河又桑家溝一名長沙溝源出塞外南¶
　流逕鎮羌堡西折而東南入九股水又木𤓰口河亦¶
　自塞外流入逕木𤓰園西南流入九股水(縣/册)¶
石馬川　在縣西六十里相傳有石馬至其處今馬跡¶
　猶存(縣/志)源出鎮羌堡萬家墩西南流至大堡村入黄¶
　河(縣/冊)¶
桃花澗　在縣西半里(雍勝/畧)¶
甘露溝　在縣北一里其水甘冽(雍勝/畧)¶
<pb:KR2k0050_WYG_013-119a>¶
暖泉溝　在縣東十五里其泉冬温又大泉溝在縣東¶
　七十里(縣/志)¶
官井　在縣西二里泉出山源上有海潮庵(縣/志)¶
　　邊外¶
駱駝山　在定邊縣北套内　在夘孩水東南(馬志外/按邊)¶
　(山水叙次皆由西而東由套内而/套外仍以郡邑約畧分屬之焉)¶
錯子山　在定邊縣北套外　唐會昌元年回紇為黠¶
　憂斯所破其牙部奉烏介特勒為可汗南保錯子山¶
<pb:KR2k0050_WYG_013-119b>¶
　(唐書囘/紇傳)山在西受降城北五百里(榆林衞/舊志)¶
木賴山　在靖邊縣北套内(榆林/府册)魏廢帝元年突厥科¶
　羅破鄧叔子於沃野北木賴山(北周書/突厥傳)¶
髙闕山　在靖邊縣北套外　漢元朔四年遣衞青將¶
　六將軍十餘萬人出朔方髙闕(漢書匈/奴傳)趙武靈王既¶
　襲胡服自代並陰山下至髙闕為塞山下有長城連¶
　山刺天其山中斷兩岸雙闕雲舉即狀表目故有髙¶
　闕之名自闕北出荒中(水經/注)¶
<pb:KR2k0050_WYG_013-120a>¶
契呉山　在懐逺縣北套内　赫連勃勃北遊契呉歎¶
　曰美哉臨廣澤而帶清流吾行地多矣自馬嶺以北¶
　大河以南未之有也(十六國/春秋)山在朔方縣北七十里¶
　(元和志合按元和志則山當在套内而水經注又云/河水左  契呉山水在定襄桐過之下則山當屬山)¶
　(西境抑或别有/一山姑存俟考)¶
木𤓰嶺　在懐逺縣北套内　朔方縣有木𤓰嶺(唐書/地理)¶
　(志/)¶
陽山　在懐逺縣北套外　河水東逕陽山南漢書注¶
<pb:KR2k0050_WYG_013-120b>¶
　曰陽山在河北指此山也又東逕石跡阜西是阜破¶
　石之文悉有鹿馬之跡自髙闕以東夾山帶河陽山¶
　以西皆北假也(水經/注)按陽山即陰山也山在中國極¶
　北故名陰山水北曰陽山在河水之北故亦謂之陽¶
　山漢書侯應曰北邊塞至遼東外有陰山東西千餘¶
　里計陰山綿亘直抵遼東非河南所能容益信徐廣¶
　之謬(禹貢/錐指)陽山在中受降城東北(榆林衞/舊志)¶
木根山　在榆林府北套内　苻堅建元元年遣鄧羌¶
<pb:KR2k0050_WYG_013-121a>¶
　討劉衞辰擒之於木根山(晉書/載記)後魏登國六年討劉¶
　衞辰將軍伊謂追至木根山擒其子直力鞮(魏書劉/衞辰傳)¶
　七年幸木根山遂次黑鹽池(魏書道/武帝紀)¶
馬良山　在榆林府北套内　明嘉靖二十五年套㓂¶
　犯保安慶陽諸處總督曾銑遣將李珍搗其巢於馬¶
　良山後即此(延綏/志)¶
陰山　在榆林府北套外　五原西安陽縣北有陰山¶
　(漢書郡/國志)陰山在河南陽山在河北(徐廣/注)漢得陰山匈¶
<pb:KR2k0050_WYG_013-121b>¶
　奴長老過之未嘗不哭(漢名/臣奏)河水又南逕馬陰山西¶
　漢書音義曰陰山在河南謂是山也而實不在河南¶
　(水經/注)安北府北至陰山七十里(唐書地理志至唐安/北都䕶府東  榆林)¶
　(二百五/十里)陰山在中受降城東北自陰山而北皆大磧¶
　磧東西數千里南北亦千里無水草不可駐牧中國¶
　得陰山乘髙而望冦所出沒踪跡皆見為禦邊要地¶
　(九邊/考)¶
涿邪山　在榆林府北套外　漢天漢二年因杆將軍¶
<pb:KR2k0050_WYG_013-122a>¶
　公孫敖出西河與强弩都尉路博徳會涿邪山(漢書/匈奴)¶
　(傳/)後漢永平十六年遣度遼將軍呉棠出朔方髙闕¶
　攻臯林温禺犢王于涿邪山(南匈/奴傳)永元元年車騎將¶
　軍竇憲出朔方鷄鹿塞南單于出滿夷谷度遼將軍¶
　鄧鴻出稒陽塞皆會涿邪山與北單于戰於稽落山¶
　大破之(竇憲/傳)後魏登國六年討蠕蠕破之於大磧南¶
　牀山長孫嵩及長孫肥追之度磧嵩至平望川斬其¶
　帥屋擊肥至涿邪山匹侯跋舉部降(魏書蠕/蠕傳)¶
<pb:KR2k0050_WYG_013-122b>¶
寘顔山　在榆林府北套外　漢元狩四年衞青出定¶
　襄塞千餘里破單于兵北至寘顔山趙信城而還(漢/書)¶
　(匈奴/傳)¶
大斤山　在榆林府北套外　隋開皇末遣太平公史¶
　萬嵗出朔州擊突厥逹頭於大斤山(隋書突/厥傳)¶
燕然山　在榆林府北套外　漢征和三年李廣利出¶
　五原匈奴要擊漢軍于夫羊句山狹(服䖍曰夫羊地/名師古曰句山)¶
　(西山也/句音鈎)北兵壊散漢軍乘勝追北至范夫人城又北¶
<pb:KR2k0050_WYG_013-123a>¶
　至郅居水上引還至速邪烏燕然山(師古曰速邪烏/地名山在其中)¶
　單于遮擊貳師敗降(漢書匈/奴傳)後漢永元元年竇憲破¶
　北單于於稽落山追至私渠北鞮海遂登燕然山去¶
　塞三千餘里刻石勒功而還(竇憲/傳)後魏神䴥二年帝¶
　討蠕蠕次於兔園水分軍搜討東至瀚海西接張掖¶
　水北度燕然山東西五千餘里南北三千里(魏書蠕/蠕傳)¶
黑山　在榆林府北套外　後魏神䴥二年討蠕蠕帝¶
　出東道向黑山長孫翰從西道向大峨山同會賊庭¶
<pb:KR2k0050_WYG_013-123b>¶
　襲之至栗水大檀衆西奔(魏書蠕/蠕傳)唐調露元年裴行¶
　儉討突厥軍至單于之北賊衆於黑山拒戰行儉頻¶
　戰破之餘黨走依狼山(唐書裴/行儉傳)開元四年突厥降户¶
　叛郭知運領朔方兵邀擊於黑山呼延谷大破之(唐/書)¶
　(郭知/運傳)元和初囘鶻以三千騎至鸊鵜泉振武以兵屯¶
　黑山備之(唐書囘/紇傳)中受降城正北如東八十里有呼¶
　延谷(唐書地/理志)黑山在振武北塞外(胡氏/鑑注)¶
鐵山　在榆林府北套外　唐貞觀四年李靖出定襄¶
<pb:KR2k0050_WYG_013-124a>¶
　進屯惡陽嶺夜襲頡利頡利驚退牙磧口走保鐵山¶
　靖復襲擊大破之(唐書突/厥傳)¶
跋那山　在神木縣北套内　後魏登國六年討蠕蠕¶
　緼紇提西遁魏主追至跋那山緼紇提降九年緼紇¶
　提之子曷多汗棄父西走長孫肥輕騎追至跋那山¶
　斬之(魏書蠕/蠕傳)紇那山在勝州西北百二十里(通典此/或曰)¶
　(即跋那/山誤)¶
骨羅山　在神木縣北套内　後魏永興五年帝西幸¶
<pb:KR2k0050_WYG_013-124b>¶
　五原校獵於骨羅山(魏書明/帝本紀)¶
鷄秩山　在神木縣北套外　漢本始二年祁連將軍¶
　田廣明出西河塞千六百里至鷄秩山(漢書匈/奴傳)¶
暖泉峰　在府谷縣北套内　在豐州西北三十七里¶
　(九域志北豐州故城/在府谷  百十五里)¶
沙角山　在府谷縣北套内　河西有沙角山峰崿危¶
　峻逾於石山其沙粒麄色黄如乾糒又山之陽有泉¶
　名沙井綿歴今古沙不填之人欲入穴即有鼓角之¶
<pb:KR2k0050_WYG_013-125a>¶
　聲震動人足(三秦/記)豐州西五十里至沙井嶺(九域/志)¶
薛林山　在府谷縣北套内　後魏泰常四年帝從君¶
　子津西渡大狩於薛林山(魏書明/帝本紀)¶
拔鄰山　在府谷縣北套内　後魏始光四年西討赫¶
　連昌濟君子津次拔鄰山(魏書太/武帝紀)山去君子津二百¶
　餘里(榆林/衞志)¶
超沒堆　在府谷縣北套内　在豐州東北九十里(九/域)¶
　(志/)¶
<pb:KR2k0050_WYG_013-125b>¶
犁元山　在府谷縣北套内　在東古城南(馬/志)¶
石門山(即盧朐山一/名石門障)在府谷縣北套外　太初三年光¶
　禄徐自為出五原塞數百里逺者千里築城障列亭¶
　至廬朐(師古曰廬朐山名也朐/音劬  漢書匈奴傳)稒陽縣北出石門障¶
　得光禄城(漢書地/理志)石門水出石門山(水經注臨石門/山在舊  沃縣)¶
　(境/)盧朐山謂之光禄塞按元和志石門障即光禄城¶
　古入匈奴大路(禹貢/錐指)¶
黄河　在榆林府葭州二屬北塞外自寧夏府界流入¶
<pb:KR2k0050_WYG_013-126a>¶
　又東南入府谷界　河水自歴石崖山東北經三封¶
　縣故城東(石崖山在今寧夏府平羅縣東三封縣屬/朔方郡在故長澤縣北二十里今定邊縣)¶
　(北/)又北逕臨戎縣故城西(臨戎故城即舊朔方/郡在今定邊縣北)又北¶
　有枝渠東出謂之銅口東逕沃野縣故城南(沃野故/城在天)¶
　(徳軍北六十里/今靖邊縣北)又北屈而南河出焉(馬志云河自靈/州北行至此始)¶
　(折而/東流)河水又北迤西溢於窳渾縣故城東(窳渾故城/在廢夏州)¶
　(西北今靖/邊縣北)河水又屈而東流為北河(馬志云河分流/析支城在此按)¶
　(漢衞青絶梓嶺梁北河即此也杜佑曰河經靈武郡/西南便北流千餘里過九原郡乃東流漢人謂之西)¶
<pb:KR2k0050_WYG_013-126b>¶
　(河自九原以東/漢人謂之北河)河水又東逕髙闕南又東逕臨河縣¶
　故城北(臨河縣在今/靖邊縣北)又東逕陽山南又東流逕石跡¶
　阜西又南屈逕河目縣左(河目故城在北假中屬勝/州銀城縣在今懷逺縣西)¶
　(北/)又南合南河上承西河東逕臨戎縣故城北又東¶
　逕臨河縣南又東逕廣牧縣故城北經流二百里許¶
　東會於河(廣牧屬朔方郡即豐/州也在今懷逺縣北)河水又南逕馬陰山¶
　西又東南逕朔方縣故城東北(什賁故城即漢朔方/縣在今懐逺縣北)¶
　又東轉逕渠搜縣故城北(渠搜縣在廢夏州/北今榆林府西北)又東逕¶
<pb:KR2k0050_WYG_013-127a>¶
　西安陽故城(安陽縣屬五原郡在廢豐/州東北今榆林府西北)又東逕田辟¶
　城南(田辟地名/屬五原郡)又東逕成宜縣故城南(成宜縣在廢/豐州界今榆)¶
　(林府/北)又東逕原亭城南(原亭亦地名/屬五原郡)又東逕宜梁縣¶
　故城南(宜梁縣在五原西南六十/里廢豐州東今榆林府北)又東逕副陽城南¶
　河陰縣故城北(副陽屬東部都尉治河陰縣/屬五原郡俱在今神木縣北)又東逕¶
　九原縣故城南(秦置九原郡治漢更名/五原在今神木縣北)又東過臨沃¶
　縣南(臨沃縣屬五原郡/在今府谷縣北)又東枝津出焉又東流石門¶
　水南注之水出石門山東南流逕臨沃城東東南注¶
<pb:KR2k0050_WYG_013-127b>¶
　於河河水又東逕稒陽故城南(稒陽縣在廢勝州西/南今府谷縣東北)¶
　又東南枝津注焉水上承大河於臨沃縣東流七十¶
　里注於河河水又東逕塞泉城南而東注又東逕雲¶
　中楨陵縣南又東逕沙南縣北從縣東屈南逕沙陵¶
　縣西(楨陵縣即廢東勝州沙陵漢屬雲中郡並在河/東岸今屬山西沙南縣在河西今府谷縣東北)¶
　河水屈而流白渠水注之又南逕赤城東又南逕定¶
　襄桐過縣西河水於二縣之間濟有君子之名(定襄/桐過)¶
　(並在河東/岸屬山西)河水又東南左合契呉山水樹頹水大羅¶
<pb:KR2k0050_WYG_013-128a>¶
　水(諸水俱/在山西)又右得湳水口又南逕西河圁陽縣(水經/注)¶
　(圁陽故城/在神木縣)勝州榆林縣榆林關在縣東三十里東北¶
　臨河自夏州朔方縣流入又經河濱縣十五步濶一¶
　里不通舟楫渡處名君子津(元和志漢榆林河濱/二縣即  沙南縣地)夏¶
　州北至黄河八百里勝州西北至河二十里北至河¶
　五里東北至河十里正東至河四十里(寰宇/記)黄河在¶
　衞北千里自寧夏衞横城堡西折而北過平虜城東¶
　百餘里又東北流過古豐州西北折而東經三受降¶
<pb:KR2k0050_WYG_013-128b>¶
　城南至廢東勝州西折而南入府谷縣黄甫川東九¶
　里其中謂之河套周圍數千里(榆林衞/舊志)河套之地南¶
　抵邊墻北濱黄河逺者八九百里六七百里近者亦¶
　一二百里惟黄甫川之南焦家坪及娘娘灘羊圏渡¶
　口為最近云(延綏/志)¶
咂把湖　在定邊縣北套内　在舊臨戎縣南(延綏/志)在¶
　駱駝山東(馬/志)¶
屠申澤(一名/渾澤)在靖邊縣北套内　窳渾縣有道西北出¶
<pb:KR2k0050_WYG_013-129a>¶
　鷄鹿塞屠申澤在縣東(漢書地/理志)河水溢於窳渾縣故¶
　城東其水積而為屠申澤澤東西一百二十里闞駰¶
　謂之渾澤(水經/注)¶
彬草湖　在靖邊縣寧塞堡西北套内　又青山湖在¶
　寧塞堡塞外荍麥湖在定邊縣甎井堡塞外牛毛湖¶
　在定邊堡北塞外其西南有大海子腦又明沙湖在¶
　鹽場堡北塞外赤木墩西(榆林/府册)河套中諸小水如黄¶
　羊城東之牛心山山東北有月兒海子水石&KR1592;山城¶
<pb:KR2k0050_WYG_013-129b>¶
　東海子山有水出其下白城子紅城子交城子之東¶
　有北海子水佛堂寺溝水鴛鴦湖水夘孩水紫河水¶
　皆混濤歴峽東注於河(延綏/志)佛堂寺溝在鴛鴦湖東¶
　(馬/志)¶
神水灘　在靖邊縣東北套内　有水一泓周百餘步¶
　平地突出數丈迸珠濺玉旱潦並無增減(榆林/府册)在鎮¶
　靖堡北水如趵突冬夏淵渟(延綏/志)¶
横水　在懐逺縣北套内古朔方縣南　會昌二年囘¶
<pb:KR2k0050_WYG_013-130a>¶
　鶻烏介可汗入雲朔剽横水殺掠甚衆(唐書囘/紇傳)横水¶
　五十九里至什賁故城(唐書地/理志)¶
鹽澤　在懐逺縣北套内　金連鹽澤青鹽澤皆在朔¶
　方縣南(唐書地/理志)朔方縣有二鹽池其鹽大而青白青¶
　者名曰青鹽一名戎鹽入藥分(水經/注)鹽澤在什賁城¶
　西南又長澤縣有胡洛鹽池在縣北五百里周囘三¶
　十里亦謂之獨樂池漢有鹽官(元和/志)朔方縣南有蓮¶
　花城紅鹽池在其東長鹽池在其西(延綏/志)¶
<pb:KR2k0050_WYG_013-130b>¶
地斤澤　安慶澤　在懐逺縣北套内　太平興國七¶
　年李繼捧入朝其族弟繼遷自銀州奔入地斤澤澤¶
　距夏州東北三百里又淳化初繼遷與繼捧戰於安¶
　慶澤(宋史夏國傳林按安慶/澤當亦在榆  府北界)¶
余吾水　在懐逺縣北套外　北鮮之山鮮水出焉北¶
　流注余吾水(山海/經)漢天漢四年貳師將軍李廣利出¶
　朔方匈奴聞之悉逺其累重於余吾水北單于自率¶
　衆待水南接戰連日引還征和三年廣利復出五原¶
<pb:KR2k0050_WYG_013-131a>¶
　單于悉遣其輜重徙趙信城北邸郅居水左賢王驅¶
　其民度余吾水六七百里居兠銜山單于自將精兵¶
　度姑且水追漢軍至浚稽山轉戰九日漢兵却敵殺¶
　傷甚衆至蒲奴水匈奴不利還去(漢書匈/奴傳)余吾水名¶
　在朔方北(顔師/古注)¶
諾水(一名諾/真水)在榆林府北套外　漢元帝初元初都尉¶
　韓昌光禄大夫張猛使匈奴與單于登諾水東山刑¶
　白馬為盟(漢書匈/奴傳)諾水即今突厥地諾真水(顔師/古注)夏¶
<pb:KR2k0050_WYG_013-131b>¶
　州北渡烏水經賀麟澤拔利干澤過沙坎内横剗沃¶
　野泊長澤白城百二十里至可朱渾水源又經故陽¶
　城澤横剗北門突紇利泊石子嶺百餘里至阿頹泉¶
　又經大非苦鹽池六十六里至賀蘭驛又經庫也干¶
　泊彌鵞泊榆禄渾泊百餘里至地頹澤又經步拙泉¶
　故城八十八里渡烏那水經胡洛鹽池紇伏干泉四¶
　十八里度庫結沙一曰普納沙二十八里過横水五¶
　十九里至什賁故城又十里至寧逺鎮又涉屯根水¶
<pb:KR2k0050_WYG_013-132a>¶
　五十里至安樂戍在河西壖其東壖有古大同城今¶
　大同城故永濟栅也北經大泊十七里至金河又經¶
　故後魏沃野鎮城傍金河過古長城九十二里至吐¶
　俱麟川傍水行經破落汗山賀悦泉百三十一里至¶
　步越多山又東北二十里至纈特泉又東六十里至¶
　賀人山山西磧口有詰特犍泊吐俱麟川水西有城¶
　城東南經拔厥那山二百三十里至帝割達城又東¶
　北至諾真水汊又東南百八十七里經古可汗城至¶
<pb:KR2k0050_WYG_013-132b>¶
　鹹澤又東南經烏咄谷二百七里至古雲中城又西¶
　五十五里有綏逺城皆靈夏以北蕃落所居(唐書地/理志)¶
鹿渾海　在榆林府北套外　後魏登國五年西征次¶
　鹿渾海襲髙車袁紇部八年西征侯吕隣部至苦水¶
　皆大破之(魏書道/武帝紀)¶
鸊鵜泉　在榆林府北套外唐中受降城北　唐貞觀¶
　中以囘紇歸附詔於磧南鸊鵜泉之陽置郵(唐書囘/紇傳)¶
　中受降城正北如東八十里有呼延谷谷南口有呼¶
<pb:KR2k0050_WYG_013-133a>¶
　延栅北口有歸唐栅車道也入囘鶻使所經又五百¶
　里至鸊鵜泉又十里入磧經麚鹿山鹿耳山錯甲山¶
　計千五百里至囘鶻衙帳又别道自鸊鵜泉北經怛¶
　羅思山赤崖鹽泊渾義河爐門山木燭嶺千五百里¶
　亦至囘鶻衙帳(唐書地/理志)¶
額根河　在榆林府北套外　後魏太平真君四年討¶
　蠕蠕帝出中道至鹿渾谷與賊相遇呉提遁走追至¶
　額根河破之車駕至石水而還(魏書蠕/蠕傳)¶
<pb:KR2k0050_WYG_013-133b>¶
栗水　在榆林府北套外　後魏神䴥二年討蠕蠕出¶
　黑山次於沙漠南輕騎至栗水大檀西奔帝縁栗水¶
　西行過竇憲故壘次於兎園水去平城三千七百里¶
　(魏書蠕/蠕傳)¶
大葭蘆水　小葭蘆水　在神木縣北套内　大葭蘆¶
　水在榆林縣西二百二十里小葭蘆水在縣西二百¶
　四十里地甚良沃(元和志在唐榆林即/勝州治  府谷縣北)¶
湳水(一名湍/波水)在神木縣北套内　湳水出美稷縣東南¶
<pb:KR2k0050_WYG_013-134a>¶
　南流俗亦謂之湍波水東南流入長城東鹹水出長¶
　城西鹹谷東入湳水湳水又東南渾波水出西北窮¶
　谷東南流注湳水湳水又東經西河富昌縣故城南¶
　又東流入河(水經注勝富昌/故城在  州南)¶
虎澤(即武澤一/名紫澤)在府谷縣北套内　西河郡榖羅縣有¶
　武澤在西北(漢書地理志澤/按此疑即虎)後漢永初三年南單于¶
　圍中郎將耿种於美稷明年度遼將軍梁慬赴救至¶
　屬國故城與戰破之單于引還虎澤慬又與种進攻¶
<pb:KR2k0050_WYG_013-134b>¶
　虎澤單于乞降(漢書梁慬傳經美稷屬西河郡又按/上林賦紫淵  其北文潁曰榖羅縣)¶
　(西北有紫澤則虎/澤又即紫澤也)¶
　¶
　¶
　¶
　¶
　¶
　陜西通志巻十三¶
